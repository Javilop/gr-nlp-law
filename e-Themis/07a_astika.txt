ΕΛΛΗΝΙΚΗ ΔΗΜΟΚΡΑΤΙΑ
ΥΠΟΥΡΓΕΙΟ ΕΣΩΤΕΡΙΚΩΝ
ΤΜΗΜΑ ΕΚΔΟΣΕΩΝ ΚΑΙ ΓΡΑΜΜΑΤΕΙΑΚΗΣ-
ΛΟΓΙΣΤΙΚΗΣ ΕΞΥΠΗΡΕΤΗΣΗΣ

ΔΙΑΡΚΗΣ ΚΩΔΙΚΑΣ
ΝΟΜΟΘΕΣΙΑΣ

ΙΔΡΥΤΗΣ - ΔΩΡΗΤΗΣ
ΠΑΝΤ. Κ. ΡΑΠΤΑΡΧΗΣ

ΤΟΜΟΣ
7
ΑΣΤΙΚΗ ΝΟΜΟΘΕΣΙΑ


ΚΕΦΑΛΑΙΟ
Α

ΑΣΤΙΚΟΣ ΚΩΔΙΚΑΣ
ΘΕΜΑ
α

Παλαιοί Αστικοί Κώδικες


1.	ΔΙΑΤΑΓΜΑ
	της 13 Φεβρ./7 Μαρτ. 1834
Περί του πολιτικού νόμου.
  (Το διάταγμα τούτο, δια του οποίου ετίθεντο εν ισχύϊ οι πολιτικοί νόμοι των Βυζαντινών Αυτοκρατόρων, κατηργήθη δια του άρθ. 5 του Εισαγωγικού Νόμου του Αστικού Κώδικος Α.Ν. 2783/1941 
(7. Αγ. 1). Το Βυζαντινορωμαϊκόν δίκαιον είχεν εν τω μεταξύ τροποποιηθή υπό των κάτωθι νόμων, οίτινες κατηργήθησαν επίσης υπό του Α.Ν. 2783/41:
  α΄)Νόμος της 11/12 Αυγ. 1836 περί υποθηκών, ως ετροποποιήθη. Τα εκτελεστικά αυτού διατάγματα, διατηρηθέντα εν ισχύϊ, παρατίθενται εν 7.Δα.
  β΄)Νόμος της 1/6 Δεκ. 1836 περί ενεχύρου 
  γ΄)Νόμος της 21 Ιουν./10 Ιουλ. 1837 περί διακρίσεως κτημάτων,
  δ΄)Νόμος ΧΟΖ΄ της 10/18 Αυγ. 1861, περί μικτών γάμων και ο ανικαταστήσας αυτόν Νόμος Χ?ΣΤ΄ της 15/23 Οκτ. 1861. Επί του ιδίου θέματος εξεδόθη και το κατοχικόν Ν.Δ. 769 της 4 Οκτ./29 Νοεμ. 1941 περί μικτών γάμων, κυρωθέν δια της υπ' αριθ. 184/1946 πράξεως του Υπουργ. Συμβουλίου,
  ε΄)Νόμος ΧΠΘ΄ της 17/23 Αυγ. 1861 περί ανηλίκων, επιτροπείας, χειραφεσίας και κηδεμονίας αυτών, μετά του τροποποιητικού αυτού Α.Ν. 1483 της 22/29 Οκτ. 1938 περί αντικαταστάσεως του άρθρ. 76 του ν. ΧΠΘ΄.
  στ΄)Νόμος ΓΥΛΓ΄της 27/30 Νοεμ. 1909 περί βραχυπροθέσμων παραγραφών και τροποποιητικοί αυτού ν. ΓΧΞ΄ της 24/26 Μαρτ. 1910, και ν. ΓπΜΓ΄της 2/2 Δεκ. 1911,
  ζ΄)Νόμος ΓΨΠ΄ της 14/18 Μαΐου 1911 περί διαθηκών,
  η΄)Νόμος ΓΨΠΗ΄ της 6/8 Ιουν. 1911 περί καταργήσεως του Αναστασιανού Νόμου και των σχετικών αυτών διατάξεων του Ιονίου Κώδικος.
  
θ΄)Νόμος 292 της 27/29 Σεπτ. 1914, περί αφανείας,
  ι΄)Νόμος 1337 της 20 Απρ./13 Σεπτ. 1918 περί του εξ αδιαθέτου κληρονομικού δικαιώματος του Κράτους και περί σχολαζουσών κληρονομιών και το εκτελεστικόν αυτού διάταγμα. Ο νόμος ούτος είχε τροποποιηθή υπό του Ν.Δ. 1194 της 14 Φεβρ./10 Απρ. 1942, κυρωθέντος δια της υπ' αριθ. 315/1946 πράξεως Υπ. Συμβουλίου,
  ια΄)Νόμος 1339 της 18/28 Απρ. 1918 περί ευρέσεως απολωλότων,
  ιβ΄)Νόμος 1340 της 18/27 Απρ. 1918 περί εκποιήσεως προικώων ακινήτων, εξαλείψεως της προς ασφάλειαν της προικός υποθήκης και διαχειρίσεως υπό του πατρός της περιουσίας των υπό την εξουσίαν αυτού ανηλίκων και ο τροποποιητικός αυτού Νόμος 6345 της 15/18 Οκτ. 1934,
  ιγ΄)Νόμος 2228 της 24 Ιουν./2 Ιουλ. 1920 περί διαζυγίου,
  ιδ΄)Νόμος 2230 της 24/29 Ιουν. 1920 περί καταργήσεως του Φαλκιδίου νόμου και περί του δικαιώματος της απόρου χήρας και ο τροποποιητικός αυτού Νόμος 3587 της 1/3 Ιουλ. 1928 περί αυθεντικής ερμηνείας του άρθρου 2 ν. 2230,
  ιε΄)Νόμος 2310 της 26 Ιουν./3 Ιουλ. 1920
π. της εξ  αδιαθέτου  κληρονομικής  διαδοχής,












Σελ. 5
  
ιστ΄)Νόμος 3237 της 8/10 Δεκ. 1924 περί διεκδικήσεως διατετιμημένων προικώων ακινήτων μετά την λύσιν του γάμου. Ούτος είχε συμπληρωθή δια του κατοχικού Ν.Δ. 670 της 9 Οκτ./8 Νοεμ. 1941. Προσέτι εξεδόθη ο Νόμος 304 της 1/15 Ιουλ. 1943 περί υπαγωγής των διατετιμημένων προικώων κινητών εις τας διατάξεις του ν. 3237,
  ιζ΄)Ν.Δ. της 14/17 Ιουλ. 1926 περί καταστάσεως εξωγάμων τέκνων (δι' ου ηκυρώθη προγενέστερον Ν.Δ. της 30 Απρ./18 Μαΐου 1926 περί αναζητήσεως της πατρότητος). Κατά την κατοχήν εξεδόθη το Ν.Δ. 1866 της 29 Σεπτ./19 Οκτ. 1942 περί διατροφής εξωγάμων τέκνων,
  ιη΄)Α.Ν. 2017 της 12/16 Οκτ. 1939 περί καταργήσεως κωλυμάτων τινών του γάμου.
  Κατά την κατοχήν εξεδόθησαν τα κάτωθι σχετικά νομοθετήματα:
  ιθ΄)Ν.Δ. 1014 της 21 Ιαν./18 Φεβρ. 1942 περί καταργήσεως των ποινών της δευτερογαμίας και ως προς την εκ διαθήκης διαδοχήν και το σχετικόν Ν.Δ. 1850 της 15 Σεπτ./10 Οκτ. 1942 περί των ζημιών της δευτερογαμίας επί της εκ διαθήκης διαδοχής,
  κ΄)Ν.Δ. 1138 της 10/24 Μαρτ. 1942 περί τροποποιήσεως κειμένων τινών περί οικογενειακού καταπιστεύματος διατάξεων και το συμπληρωματικόν αυτού Ν.Δ. 1826 της 2 Σεπτ./6 Οκτ. 1942,
  κα΄)Νόμος 277 της 15/18 Ιουν. 1943 περί τροποποιήσεως των περί διαφέροντος ισχυουσών διατάξεων,
  κβ΄)Νόμος 1190 της 10 Ιαν./20 Φεβρ. 1944 περί προσωρινών μεταβολών εις το κατώτατον όριον της παρεχομένης εις τον απίβιον σύζυγον, ως εξ αδιαθέτου κληρονόμων, κληρονομικής περιουσίας, ισχύσας μόνον διαρκούσης της εμπολέμου περιόδου, κυρωθείς δια της υπ' αριθ. 315/1946 πράξεως Υπουργ. Συμβουλίου.
  ’λλοι νόμοι τροποποιητικοί του Βυζαντινορωμαϊκού δικαίου μνημονεύονται εις τα οικεία θέματα, όπου παρατίθενται και οι διατηρηθέντες εν ισχύϊ νόμοι.












Σελ. 6

2.	ΝΟΜΟΣ Τ?Α΄
	της 29 Οκτ./6 Νοεμ. 1856
Αστικός Ελληνικός Νόμος.
  (Τα άρθρα 1-13 και 91-94 κατηργήθησαν δια του άρθρ. 5 του Α.Ν. 2783/1941 (7. Αγ. 1). Τα άρθρα 14-29 παρατίθενται εις το περί ιθαγενείας θέμα (7.Βα.). Τα άρθρα 30-90 αφορώντα τας ληξιαρχικάς πράξεις, αντικατεστάθησαν δια της νεωτέρας σχετικής νομοθεσίας (Βλ. 7. Ββ.).

3.	ΠΟΛΙΤΙΚΟΣ ΚΩΔΙΞ ΤΩΝ ΙΟΝΙΩΝ ΝΗΣΩΝ.
  Ψηφισθείς υπό της Ιονίου Βουλής και διατηρηθείς εν ισχύϊ δια του άρθρ. 2 του νόμου ΡΝ΄ της 20 Ιαν./2 Φεβρ. 1865 περί εισαγωγής εν Επτανήσω της εν τω λοιπώ Βασιλείω ισχυούσης νομοθεσίας, κατηργήθη δια του άρθρ. 5 του Α.Ν. 2783/1941. Ο Ιόνιος Κώδιξ είχε τροποποιηθή υπό των:
  α΄)Νόμου ΨΛΕ΄ της 13/18 Δεκ. 1878, περί καταργήσεως του εν τοις άρθροις 841-845 του Ιονίου Κώδικος τύπου περί δωρεών και περί του τύπου των δωρεών ακινήτων εν Επτανήσω προς δήμους και κοινότητας.

4.	ΑΣΤΙΚΟΣ ΚΩΔΙΞ ΣΑΜΟΥ
  Διατηρηθείς εν ισχύϊ δια του άρθρ. 7 του Νόμου ΔΡΛΔ΄/1913 περί διοικήσεως των στρατιωτικώς κατεχομένων χωρών και του άρθρ. 2 του νόμου 147/1914 περί της εν ταις προσαρτωμέναις χώραις εφαρμοστέας νομοθεσίας (βλ. τόμ. 1.Ηγ), κατηργήθη δια του άρθρ. 5 § 6 του Α.Ν. 2783/1941.

5.	ΑΣΤΙΚΟΣ ΚΩΔΙΞ ΚΡΗΤΗΣ
  Διατηρηθείς εν ισχύϊ ως ο Σαμιακός Κώδιξ κατηργήθη δια του άρθρ. 5 § 3 Α.Ν. 2783/1941.



ΘΕΜΑ
β

Αστικός Κώδικας


  ΕΙΣΗΓΗΤΙΚΗ ΕΚΘΕΣΙΣ
  Επί του Αστικού Κώδικος
  Προς
  την Α.Μ. τον Βασιλέα
  Μεγαλειότατε,
  Από των πρώτων ήδη χρόνων της ανακτήσεως της εθνικής ανεξαρτησίας ο ελληνικός κόσμος εζήτησε την κατάρτισιν αστικού κώδικος ρυθμιστικού των μεταξύ ιδιωτών σχέσεων. Εν τη εκδηλώσει της ανάγκης ταύτης δεν διέφευγεν όμως αυτώ, ότι η ικανοποίησίς της έδει να βασισθή επί των αρχών του δικαίου, ας εκατονταετηρίδες εθνικού κοινωνικού και πνευματικού βίου και η φιλοσοφική δύναμις του ελληνικού πνεύματος είχον καθορίσει και διαμορφώσει. Το εθνικόν δε αίσθημα τούτο υπήρξεν η αιτία της αποφυγής της σπουδής εν τη καταρτίσει αστικού κώδικος ή εν τη υιοθετήσει ξένου τοιούτου και της αποφάσεως της εν Επιδαύρω Α΄ Εθνικής Συνελεύσεως του 1822, καθ' ην αι πολιτικαί διαδικασίαι, εν τη ανασυσταθείση Ελλάδι, "βάσιν έχουσι τους νόμους των αειμνήστων χριστιανών ημών αυτοκρατόρων" ως και της διατάξεως εν τω περί οργανισμού των δικαστηρίων ΙΘ΄ ψηφίσματι του 1828 του Κυβερνήτου της Ελλάδος Καποδίστρια, ήτις καθώρισεν ότι εφαρμογήν θα έχωσιν οι εις την πρόχειρον εξάβιβλον του Αρμενοπούλου περιεχόμενοι νόμοι των αυτοκρατόρων. Η 
τελευταία αύτη διάταξις επανελήφθη εν τω βασιλικώ διατάγματι της 23 Φεβρουαρίου - 7 Μαρτίου 1835 τω αποβλέποντι εις την μέχρις ου δημοσιευθή ο πολιτικός κώδιξ ισχύν των πολιτικών νόμων των βυζαντινών αυτοκρατόρων των περιεχομένων εις την εξάβιβλον του Αρμενοπούλου, όπερ και μέχρι τούδε εξακολουθεί ισχύον.
  Αλλ' η αξίωσις προς απόκτησιν αστικού κώδικος διετηρήθη αμείωτος, ου μόνον χάριν της ευχερεστέρας καθοδηγήσεως του ελληνικού κόσμου εν τη ρυθμίσει του κοινωνικού και οικονομικού βίου αυτού και προς διευκόλυνσιν των δικαστηρίων εν τη εφαρμογή των κανόνων του αστικού δικαίου, αλλά και προς πληρεστέραν ικανοποίησιν των ηθικών, κοινωνικών και οικονομικών αναγκών της ελλληνικής κοινότητος.
  
Αι ανάγκαι αύται συνεχώς βαίνουσαι αυξανόμεναι, ως εκ της ευτυχούς γενικής αναπτύξεως του βίου της χώρας ημών, προεκάλεσαν επανειλημμένας, κατά τον διαρρεύσαντα αιώνα, προσπαθείας προς απόκτησιν αστικού κώδικος. Αν δε αι προσπάθειαι αύται δεν ετελεσφόρησαν ταχέως, ως εκ του ότι η χώρα, ημών κατά τους χρόνους του ελευθέρου βίου αυτής ευρέθη προ πολλών προβλημάτων άτινα απησχόλησαν τας σκέψεις της, πάντως κατέλιπον, εν τω συνόλω, αξιόλογον καθοδηγητικήν εργασίαν και συνετέλεσαν εις την προώθησιν της λύσεως του ζητήματος από τε της απόψεως δημιουργίας κοινής συνειδήσεως επί τούτου και από της απόψεως επιστημονικής ερεύνης και αντιλήψεως αυτού.
  Τω όντι, κατά τους τελευταίους χρόνους,
ζωηρά και ευρεία κατέστη η εκδήλωσις της
ανάγκης επί την απόκτησιν αστικού κώδικος, ην υπέρποτε  καθίστα  επιτακτικήν η  ενταθείσα  γοργή



























Σελ. 7

πρόοδος του εθνικού και οικονομικού βίου ημών και η ανέλιξις των κοινωνικών αντιλήψεων. Εις τους λόγους τούτους δέον να προστεθή και η ανάγκη ενοποιήσεως του αστικού δικαίου ημών, δεδομένου ότι, εν τη επεκταθείση χώρα ημών, κατέληξε τέσσαρες διάφοροι νομοθεσίαι αστικού δικαίου να ισχύωσιν, ήτοι αι βυζαντιναί διατάξεις και αι διατάξεις του Ιονίου, Κρητικού και Σαμιακού Κώδικος.
  Εντεύθεν εν έτει 1930 συνέστη δυνάμει του νόμου 4680 επιτροπή προς σύνταξιν σχεδίου Αστικού Κώδικος.
  Η Συντακτική Επιτροπή αύτη αποτελεσθείσα εκ του αειμνήστου Κωνσταντίνου Δεμερτζή και των κ.κ. Γεωργίου Μπαλή, Κωνσαντίνου Τριανταφυλλοπούλου, Γεωργίου Μαριδάκη καθηγητών της Νομικής Σχολής του Πανεπιστημίου των Αθηνών και Πέτρου Θηβαίου δικηγόρου, εργασθείσα μετ' ευσυνειδησίας και επιμελείας, εξεπλήρωσε την ανατεθείσαν αυτή εντολήν συντάξασα σχέδιον αστικού κώδικος δημοσιευθέν κατά τα έτη 1933-1936.
  Εις την αποτελεσματικήν προσπάθειαν συντάξεως σχεδίου αστικού κώδικος της επιτροπής ταύτης κατά πολύ συνετέλεσεν η εν όψει σαφούς γενικού διαγράμματος, αφορώντος εις τας βάσεις της κωδικοποιήσεως και εις τους τροποποιητέους θεσμούς του αστικού δικαίου, πρόοδος της εργασίας αυτής. Το διάγραμμα τούτο, συνταχθέν υπό της αυτής επιτροπής και διαλαμβάνον τα της τεχνικής και εσωτερικής διασκευής του κώδικος, εν γενικαίς δε γραμμαίς τα της ουσίας των θεσμών του αστικού δικαίου και τα της συνθέσεως και του περιεχομένου εκάστου των τμημάτων αυτού, έτυχε συζητήσεως παρ' ευρυτέρας Αναθεωρητικής Επιτροπής, ήτις εξέφερε τας σκέψεις της επ' αυτού. Εν τω διαγράμματι τούτω ετονίσθη ιδιαιτέρως, ότι η Επιτροπή θα ελάμβανεν ως βάσιν το ισχύον αστικόν δίκαιον συμπληρούσα τούτο δια των επί των ισχυουσών διατάξεων πορισμάτων της νομολογίας και των διδαγμάτων της ελληνικής και αλλοδαπής επιστήμης και πείρας. Εν όψει των εν τη Αναθεωρητική Επιτροπή συζητήσεων, διετυπώθη παρά της μνησθείσης Συντακτικής Επιτροπής το τελικόν αυτής 
σχέδιον αστικού κώδικος δημοσιευθέν μετά των εισηγητικών εκθέσεων των μελών ταύτης επί των καθ' έκαστα τμημάτων και των πρακτικών των επί του διαγράμματος συζητήσεων.
  Είναι αληθές, ότι το σχέδιον τούτο, δεν ήτο προωρισμένον, ως είχε, ν' αποτελέση νόμον του Κράτους. Τούτο εδημοσιεύθη άνευ συμπληρώσεως της σχετικής εργασίας δια παραβολής και συναρμογής παρά της Επιτροπής των διαφόρων μερών του σχεδίου. Ως εκ τούτου δεν υφίστατο ο απαραίτητος συντονισμός των εν αυτώ θεσμών και κατασκευών, ουδέ η επιβεβλημένη εν τούτω ορολογική ενότης. Πλην τούτων όμως η κατά τα τελευταία έτη διαμόρφωσις των αντιλήψεων επί του κοινωνικού και οικονομικού βίου ημών, ιδία δε η 
  
  
Σελ. 8
  
  

πανταχόθεν εκδηλωθείσα αξίωσις πληρεστέρας προσαρμογής του σχεδίου προς τας θρησκευτικάς πεποιθήσεις και τας οικογενειακάς παραδόσεις, καθίστων αναποφεύκτως επιβεβλημένην την αναθεώρησιν του σχεδίου. Αύτη ήτο προσέτι χρήσιμος ίνα εν τη καταρτίσει του οριστικού σχεδίου του αστικού κώδικος ληφθώσιν υπ' όψιν αι εκ των δημοσίων συζητήσεων και των μελετών επί του δημοσιευθέντος σχεδίου της επιτροπής διατυπωθείσαι παρατηρήσεις ως και γενικώτερον τα πορίσματα της ελληνικής και ξένης επιστήμης των τελευταίων χρόνων κατά την μελέτην των θεσμών του αστικού δικαίου.
  Η Κυβέρνησις της Υμετέρας Μεγαλειότητος, τάξασα μεταξύ των σκοπών αυτής όπως φέρη εις πέρας το αρξάμενον έργον προς ικανοποίησιν της εθνικής και κοινωνικής ανάγκης επί την απόκτησιν ελληνικού αστικού κώδικος, δεν ήτο δυνατόν παρά να αντιμετωπίση το ζήτημα της αναθεωρήσεως του εν λόγω σχεδίου αστικού κώδικος.
  Μετά μακράν σκέψιν και μελέτην η κυβέρνησις κατέληξεν εις την απόφασιν όπως η αναθεωρητική επεξεργασία του σχεδίου, εφ' όσον τούτο ευρείας ήδη παρά του νομικού κόσμου της χώρας είχε τύχει συζητήσεως, μη ανατεθή εις επιτροπήν, καθότι ούτω θα εδημιουργείτο ο κίνδυνος νέας πάλιν καθυστερήσεως εν τη ικανοποιήσει της ζωτικής πλέον ανάγκης αποκτήσεως αστικού κώδικος, αλλ' ανατεθή εις έν μόνον των μελών της Συντακτικής Επιτροπής χάριν επιτεύξεως της αναγκαιούσης αρμονίας των νομικών κατασκευών του σχεδίου προς αλλήλας και της εν γένει ορολογικής και νομοτεχνικής ομοιομορφίας των διαφόρων τμημάτων του κώδικος. Η Κυβέρνησις απεφάσισεν επίσης όπως δοθώσιν αι κυβερνητικαί κατευθύνσεις επί των επενεκτέων τροποποιήσεων του σχεδίου ως προς τους εν αυτώ περιληφθέντας ή εισακτέους θεσμούς του αστικού δικαίου.
  Εις ταύτην καταλήξασα την απόφασιν η Κυβέρνησις ανέθεσε, πράγματι, το έργον εις τον εκ των μελών της Συντακτικής Επιτροπής και μέλος της δυνάμει του νόμου 1487/1938 "περί της Νομοπαρασκευαστικής Επιτροπής και της Διευθύνσεως Μελετών του Υπουργείου Δικαιοσύνης" συσταθείσης Νομοπαρασκευαστικής  Επιτροπής κ. Γεώργιον  Μπαλήν,  Καθηγητήν του 

Πανεπιστημίου και Ακαδημαϊκόν, και δη δια της υπ' αριθμόν 139027 της 23 Δεκεμβρίου 1938 αποφάσεως ημών, ως αρμοδίου Υπουργού (Εφημερίς Κυβερνήσεως Τεύχος Β΄ αριθμ. 289/1938), εν η συγχρόνως καθωρίσθη η έκτασις της εντολής αναθεωρητικής επεξεργασίας, συμπληρωθείσα, εν τη διαδρομή ταύτης, οσάκις τούτο παρίστατο αναγκαίον. Ο καθηγητής κ. Γ. Μπαλής, αφοσιωθείς αποκλειστικώς εις το ανατεθέν αυτώ έργον και εν διαρκεί επαφή προς την Κυβέρνησιν, επεράτωσε και παρέδωσε τούτο, συνοδεύσας το οριστικόν σχέδιον Ελληνικού Αστικού Κώδικος δια του από 17 Δεκεμβρίου 1939 υπομνήματος αυτού, όπερ έπεται τη παρούση εκθέσει. Το ούτω καταρτισθέν σχέδιον η Κυβέρνησις εισηγείται τη Υμετέρα Μεγαλειότητι όπως αποτελέση τον Ελληνικόν Αστικόν Κώδικα.
  Ο αστικός κώδιξ, εν τη υποβαλλομένη τη Υμετέρα Μεγαλειότητι οριστική διατυπώσει αυτού, αποτελείται εκ πέντε βιβλίων περιλαμβανόντων, 1)τας γενικάς αρχάς του δικαίου και τας διατάξεις του περί προσώπων δικαίου, 2)το ενοχικόν δίκαιον, 3)το εμπράγματον δίκαιον, 4)το οικογενειακόν δίκαιον και 5)το κληρονομικόν δίκαιον, εις 2035 άρθρα εν συνόλω. Ακροτελεύτιος διάταξις ορίζει την έναρξιν της ισχύος του Κώδικος δια την 1 Ιουλίου 1941, διδομένου ούτω αρκούντος χρονικού διαστήματος προς μελέτην του κώδικος.
  Αι εν τω κώδικι διατάξεις του αστικού δικαίου ημών παρέχουσαι τας βάσεις ρυθμίσεως των μεταξύ ιδιωτών σχέσεων-θα αποτελέσωσι πανελληνικόν αστικόν δίκαιον.
  Από απόψεως περιεχομένου, ως ήδη τούτο εν τω αρχικώ διαγράμματι καταρτίσεως αυτού ετονίσθη, ο Κώδιξ αποτελεί κατά το πλείστον ανέλιξιν του από της εθνικής ανεξαρτησίας ισχύσαντος παρ' ημίν αστικού δικαίου, όπερ πάλιν αποτελεί συνέχισιν του βυζαντινορρωμαϊκού δικαίου και ως προς τα διατηρηθέντα έθιμα του δικαίου του μετά την άλωσιν ελληνισμού, έτι δε, εμμέσως, απωτέραν συνέχισιν του αρχαίου ελληνικού και ελληνιστικού δικαίου. Εν τω κώδικι περιελήφθησαν εξ άλλου συστηματικώς, διαμορφωθείσαι καταλλήλως, αι νεώτεραι διατάξεις αστικού δικαίου ας από της ανασυστάσεώς της μέχρι σήμερον εθέσπισεν η χώρα εις εξυπηρέτησιν δημιουργηθεισών συγχρόνων αναγκών αστικού δικαίου και ας δεν ήτο εις θέσιν να ικανοποιήση το βυζαντινόν δίκαιον. Αι νεώτεραι αύται διατάξεις ως και αι λοιπαί γραπταί πηγαί του ισχύσαντος αστικού δικαίου, αντικαθιστάμεναι δια των διατάξεων του κώδικος, θέλουσι καταργηθή δια του μέλλοντος να επακολουθήση εισαγωγικού νόμου του αστικού 

κώδικος, όστις, προς τούτοις, θα καθορίζη τα της μεταβάσεως εκ των κειμένων διατάξεων αστικού δικαίου προς την νέαν και ενιαίαν δια την χώραν ρύθμισιν αυτού.
  Και μετά όμως την νέαν ταύτην ρύθμισιν η ελληνική νομική επιστήμη δεν θέλει εγκαταλείψει την μελετήν των πηγών του δικαίου, ας εκατονταετηρίδες εθνικού πνευματικού και κοινωνικού βίου εδημιούργησαν και διεμόρφωσαν. Όλως τουναντίον, εφ' όσον εμμένομεν, ως ελέχθη, εις τας παρ' αυτών τεθείσας αρχάς του δικαίου εφ' ων εδράζονται η τάξις και ο κοινωνικός πολιτισμός, ταύτας θα μελετώμεν εν επιγνώσει της δεδοκιμασμένης αξίας αυτών, ίνα διαυγή αποκτώμεν την αντίληψιν των εννοιών του δικαίου και των καθιερωθέντων θεσμών του αστικού δικαίου ημών, έτι δε ίνα εν τη εργασία της ερμηνείας και εφαρμογής των διατάξεων του Κώδικος ακολουθούμεν την οδόν, την συνεχίζουσαν την μνησθείσαν ιστορικήν του ελληνικού δικαίου τρισχιλιετή εξέλιξιν.
  Ο αστικός κώδιξ διαπνέεται υπό πνεύματος εξυψώσεως της κοινωνικής αλληλεγγύης και υποταγής των ατομικών δικαιωμάτων εις τα ευρύτερα συμφέροντα του συνόλου, την οποίαν άλλως τε η Κυβέρνησις γενικώτερον επεδίωξε χάριν της αρμονικής προόδου του βίου του Έθνους.
  Η Κυβέρνησις, ευτυχής ότι εν τη οργανωτική και αναθεωρητική της νομοθεσίας επιδιώξει της, εύρηται εις την ευχάριστον θέσιν να ικανοποιήση θεμελιώδη ανάγκην της ελληνικής κοινωνίας και να δημιουργήση ούτως αφετηρίαν νέας προόδου του εν ελευθέρα πολιτεία εθνικού βίου, αποτίουσα δε τον προσήκοντα φόρον τιμής προς την ελληνικήν επιστήμην του δικαίου, εις ην οφείλεται το έργον και ην εύχεται όπως το Έθνος βλέπη πάντοτε εν τη ακμή, ην προσέδωκαν ταύτη οι μεγάλοι έλληνες νομοδιδάσκαλοι και το εκ προαιωνίου παραδόσεως έμφυτον εθνικόν αίσθημα αγάπης προς το ίσον και το δίκαιον, λαμβάνει την τιμήν να υποβάλη τον Αστικόν Κώδικα εις την κύρωσιν της Υμετέρας Μεγαλειότητος, υπό την αιγίδα της Οποίας η επιτευχθείσα τάξις και η συντελουμένη δημιουργική εργασία κατέστησε δυνατήν την αποπεράτωσιν τούτου επ' ανεκτιμήτω αγαθώ της εθνικής κοινότητος.
  Εν Αθήναις τη 23 Φεβρουαρίου 1940
  Ευλαβής της Υμετέρας Μεγαλειότητος υπήκοος
  Ο επί της Δικαιοσύνης Υπουργός
  ΑΓΙΣ Π. ΤΑΜΠΑΚΟΠΟΥΛΟΣ








Σελ. 9
  
Προς
  τον Κύριον Πρόεδρον της Κυβερνήσεως
  και τον Κύριον Υπουργόν της Δικαιοσύνης
  ΥΠΟΜΝΗΜΑ
  ΓΕΩΡΓΙΟΥ Α. ΜΠΑΛΗ
  συνοδεύον το υποβαλλόμενον τελικόν σχέδιον
  του Αστικού Κώδικος
  Κύριε Πρόεδρε,
  Κύριε Υπουργέ,
  Η επελθούσα την 4ην Αυγούστου 1936 πολιτική μεταβολή είχε την αγαθοποιόν αυτής εκδήλωσιν και επί του διέποντος την χώραν ημών αστικού δικαίου. Η εκ της μεταβολής ταύτης προελθούσα Κυβέρνησις έταξε μεταξύ των πρωτευόντων αυτής μελημάτων και το της αποπερατώσεως του αστικού κώδικος, ούτω δε προ ενός ακριβώς έτους εκαλούμην παρά του Προέδρου της Κυβερνήσεως κ. Ιω. Μεταξά και του επί της Δικαιοσύνης Υπουργού κ. Αγ. Ταμπακοπούλου και δια του από 23 Δεκεμβρίου 1938 εγγράφου του Υπουργού τούτου μοι εδίδετο η εντολή της επεξεργασίας και αναθεωρήσεως του ήδη κατηρτισμένου σχεδίου και της διατυπώσεως του τελικού κειμένου του αστικού κώδικος "εν προσαρμογή προς τας θρησκευτικάς πεποιθήσεις, τας ηθικάς παραδόσεις και τας συγχρόνους κοινωνικοοικονομικάς αντιλήψεις του Έθνους, και δι' εναρμονισμού των προς άλληλα μερών του σχεδίου από απόψεως ορολογικής και νομοτεχνικής".
  Ως είναι γνωστόν, πενταμελής επιτροπή αποτελουμένη εκ του αειμνήστου Κωνστ. Δεμερτζή και των κ.κ. Κ. Τριανταφυλλοπούλου, Γ. Μαριδάκη, Π. Θηβαίου και εμού συνέταξε μετά πάσης ευσυνειδησίας και συστηματικότητος επί τη βάσει και των νεωτέρων ευρωπαϊκών κωδίκων πλήρες σχέδιον αστικού κώδικος διαιρεθέν εις έξ τμήματα, όπερ και ετυπώθη και έλαβε δημοσιότητα. Επί του σχεδίου τούτου επηκολούθησεν ύστερον κριτική εκ μέρους των αρμοδίων επιστημονικών κύκλων, εμεσολάβησεν όμως έκτοτε εις τας ευρωπαϊκάς χώρας και νεωτέρα νομοθετική κίνησις επί της ύλης του κώδικος και επιστημονική ζύμωσις, ως είναι ιδίως το εν Ιταλία σχέδιον αναθεωρήσεως αστικού κώδικος (εξ ου αι εισαγωγικαί διατάξεις, το περί προσώπων και το οικογενειακόν δίκαιον ισχύουσιν ήδη από 1 Ιουλίου 1939 ως νόμος εν Ιταλία), ως επίσης διάφοροι αστικοί νόμοι εν Γαλλία, έτι δε ευρεία νομοθετική κίνησις εν Γερμανία μετά σχεδίου επί μικρού μέρους του ενοχικού δικαίου εκπονηθέντος υπό της Ακαδημίας του Γερμανικού δικαίου. Τα γεγονότα ταύτα, εφ' όσον ακόμη 
ευρισκόμεθα εις το προπαρασκευαστικόν στάδιον υπηγόρευον την ανάγκην της αναθεωρήσεως του συνταχθέντος υπό 
  
  
  
Σελ. 10
  

της ειρημένης επιτροπής σχεδίου, τοσούτω μάλλον όσω τα έξ τμήματα αυτού έχρηζον εσωτέρας τινός συναρμολογήσεως προς άλληλα, ούτως ώστε να λάβωσι την απαιτουμένην φραστικήν ενότητα και να εναρμονισθώσι και προς το λοιπόν δίκαιον της χώρας.
  Ευτυχής ότι αγγέλω προς Υμάς την εκτέλεσιν της εντολής και την κατάρτισιν του τελικού σχεδίου του αστικού κώδικος εν όψει των κυβερνητικών κατευθύνσεων, αίτινες εχαράχθησαν εν αρχή ή και κατά την διάρκειαν της επιτελεσθείσης εργασίας. Παραδίδων το τελικόν τούτο κείμενον, θεωρώ ότι επιβάλλεται να συνοδεύσωσι τούτο αι ακόλουθοι σύντομοι σκέψεις, εν αις συνοψίζονται εις αδροτάτας γραμμάς αι αρχαί, εξ ων το υποβαλλόμενον σχέδιον εμφορείται.
  Ι
  Το διέπον ημάς αστικόν δίκαιον είναι ως γνωστόν το βυζαντινορρωμαϊκόν, εκτός δε τούτου και οι κώδικες Ιόνιος, Κρητικός και Σαμιακός δια τας οικείας αυτών περιοχάς. Το βυζαντινορρωμαϊκόν δίκαιον εν τη κοινή συνειδήσει δεν εθεωρήθη ξένον προς ημάς, τουναντίον μάλιστα ένεκα των στοιχείων, εξ ων κατά την μακράν αυτού εξέλιξιν απετελέσθη, εθεωρήθη οικείον προς την εθνικήν ημών ζωήν. Παρά ταύτα, ως εκ της παλαιότητος είτε αβεβαιότητος είτε ατελείας θεσμών τινών αυτού, παρέστη κατ' επανάληψιν ανάγκη η χώρα ημών να εισαγάγη τμηματικώς νομοθετικάς καινοτομίας, ούτω δε σήμερον η αστική ημών νομοθεσία εν τω συνόλω παρουσιάζει την εικόνα μωσαϊκού, έρχονται δε περιστάσεις, καθ' ας φθάνομεν εις αβεβαιότητα δικαίου ολίγον απέχουσαν της χαώδους καταστάσεως. Και τούτο, εν ω χρόνω η χώρα ημών έχει το χάρισμα πλήρους σχεδόν ενότητος φυλετικής και θρησκευτικής και κατ' ακολουθίαν εδικαιούτο ευλόγως να αναμένη και ενότητα αστικού δικαίου, δηλαδή "Πανελληνικόν Αστικόν Κώδικα".
  Το πρώτον κεφαλαιώδες πρόβλημα όπερ συνδέεται με την εισαγωγήν αστικού κώδικος είναι το σημείον, μέχρι του οποίου δέον να αφεθή ελεύθερον το συγχρονιστικόν και μεταρρυθμιστικόν πνεύμα, λαμβανομένων υπ'όψει των μεταβολών και της εξελίξεως του κοινωνικού βίου. Αλλά το σύστημα του αστικού δικαίου δεν είναι μηχανική τις εφεύρεσις, αι δε σχέσεις του ατόμου αι υπαγόμεναι ες την σφαίραν του αστικού δικαίου, δεν υπόκεινται εις συχνάς μεταβολάς και νεωτερισμούς. Αν και οι οικονομικοί ή άλλοι παράγοντες της ζωής υφίστανται αενάως αλλεπαλλήλους μεταβολάς, ουχ ήττον αι βιοτικαί σχέσεις των ατόμων, εξ ων υφαίνονται τα δικαιώματα, παρουσιάζουν ως επί το πολύ παγίους και αμεταβλήτους τύπους. Απόδειξις τούτου είναι ότι δίκαιον προ τόσων αιώνων τεθέν ή διαμορφωθέν,  οίον     το  ρωμαϊκόν,    ηδυνήθη  άριστα    να    στεγάση


μέχρι των ημερών μας τα νεώτατα και μάλλον προηγμένα εις πολιτισμόν ευρωπαϊκά κράτη. Αστικός κώδιξ λοιπόν συγχρονισμένος δεν σημαίνει ανατροπήν των πάντων. Αι παραδόσεις και τα ήθη του λαού είναι σπουδαίος παράγων της ζωής των εθνών και δεν καταλύονται δι' άρθρων. Τούτο τουλάχιστον μας διδάσκει το Αγγλικόν Έθνος, το οποίον εις ουδεμίαν άλλην πτυχήν της εθνικής του ζωής εξεδήλωσεν υπερηφάνως τόσην συντηρητικότητα όσην εις τους θεσμούς του δικαίου. Όλα τα έθνη, όταν επέστη η στιγμή της κωδικοποιήσεως του αστικού δικαίου, ως πρώτον μέλημα είχον να σεβασθώσι κατά το δυνατόν τους εκ παραδόσεως κανόνας και να περιλάβωσιν εις τον κώδικα το δια της μακράς πείρας δοκιμασθέν δίκαιον και ορθώς από της απόψεως ταύτης είπεν ο αρχαίος έλλην σοφός: "Τοις μεν νόμοις παλαιοίς χρω,τοις δ' όψοις προσφάτοις".
  Η συντηρητικότης όμως εις τας παραδόσεις και τα έθιμα έχει και όρια, διότι δεν δύναται να φθάση και μέχρι του να διατηρήσωμεν διατάξεις πεπαλαιωμένας και ατελώς ή - ουδόλως εξυπηρετούσας την σύγχρονον ζωήν ή μη συμβιβαζομένας προς την κοινωνικήν αποστολήν του δικαίου, μέχρι του να δατηρήσωμεν δηλαδή και την σκωρίαν της κοινωνικής μηχανής. Τούτο κατά μέγα μέρος αληθεύει επί του πεδίου των γενικών αρχών του κώδικος ως και του ενοχικού ή και επί άλλου τινός μέρους. Εις τα σημεία ταύτα, απαιτείται συγχρονισμός προς τας ανάγκας της παρατηρουμένης εξελίξεως των συναλλαγών και της κοινωνικής οικονομίας, διότι αι διατάξεις εις τα μέρη αυτά του κώδικος είναι προωρισμέναι να καλύψουν ου μόνον τας καθαρώς αστικάς σχέσεις, δηλαδή τον ρυθμόν αυτών, αλλά και τας εμπορικάς συναλλαγάς, έτι δε (ιδίως το γενικόν μέρος του κώδικος) και σχέσεις δημοσίου δικαίου, δι' ας κατ' ανάγκην και μοιραίως το τελικόν καταφύγιον, ελλείψει ειδικωτέρων ορισμών, θα είναι ο αστικός κώδιξ.
  ΙΙ
  Έτερον κεφαλαιώδες ζήτημα συνδεόμενον προς την σύνταξιν του αστικού κώδικος είναι το της περιληπτέας εν αυτώ ύλης ως και της κατατάξεως αυτής. Ζωηρά είναι επ' εσχάτων η διεξαχθείσα εν τη επιστήμη συζήτησις, οποία η περιληπτέα ύλη και οποία η κατάταξις αυτής εν τω αστικώ κώδικι του μέλλοντος. Αν δηλαδή πρέπη να μείνωμεν εις το μέχρι τούδε παραδεδεγμένον σύστημα και την κατά παράδοσιν μορφήν του κώδικος. Υπεστηρίχθη ιδίως ότι το γενικόν μέρος δέον να λείψη και να συγχωνευθή εις τα άλλα μέρη αυτού ότι το οικογενειακόν ή και το κληρονομικόν να παραλειφθή εκ του κώδικος, καθό μη έχοντα τον χαρακτήρα, ον αι λοιπαί έννομοι σχέσεις του προσώπου ή ότι το οικογενειακόν έπρεπε ν' αποτελέση έν ενιαίον τμήμα μετά του δικαίου των προσώπων. Υπεστηρίχθη περαιτέρω ότι η διαίρεσις της ύλης του κώδικος και των εννόμων σχέσεων θα 

έπρεπε να γείνη κατά ομάδας βιοτικής ή βιοτεχνικής των ατόμων ομοιομορφίας, ή κατά την ιδιορρυθμίαν των οικονομικών αγαθών. Τοιαύται και άλλαι παρόμοιαι γνώμαι και επικρίσεις κατά της μέχρι τούδε παραδεδεγμένης, ως είπον, μορφής του αστικού κώδικος, ουδεμίαν θετικήν και ουσιαστικήν δικαιολογίαν ενεφάνισαν ουδέ κατώρθωσαν να δείξωσι κατά τι θα εξυπηρετούντο οι πρακτικοί σκοποί του δικαίου εκ της τοιαύτης μορφολογικής καινοτομίας του κώδικος, ούτως ώστε αύτη να μη παρίσταται εστερημένη σκοπού τινος και απλώς εντυπωσιακή.
  Ως εκ τούτου εκρίθη ορθόν να μείνωμεν εις την μέχρι τούδε μορφήν καθ' ύλην και κατάταξιν. Ακόμη δε και αι περί αποδείξεως και ιδία του βάρους αυτής διατάξεις εθεωρήθη ότι δεν είχον θέσιν εις τον αστικόν κώδικα, αλλ' ότι πρέπει να εγκαταλειφθώσιν εις την πολιτικήν δικονομίαν.
  Το ζήτημα κατά πόσον το έθιμον δέον να γείνη δεκτόν εν τω κώδικι ως πηγή δικαίου, έκρινα ότι πρέπει να λυθή καταφατικώς, δια θετικής δε εις το γενικόν μέρος διατάξεως χαρακτηρίζεται και τούτο ως κανών δικαίου. Απάρνησις τοιαύτης δυνάμεως εις το έθιμον θα εσήμαινε να αγνοήσωμεν όχι μόνον τα διδάγματα της επιστήμης, όχι μόνον το γεγονός ότι το δίκαιον είναι προϊόν ιστορικής εξελίξεως, αλλά και την πραγματικότητα εν τω βίω των κοινωνιών. Διότι και εις όσους ξένους νεωτέρους κώδικας ηγνοήθη το έθιμον ως πηγή δικαίου, δεν έλειψεν ουδ' ήτο δυνατόν να λείψη η γένεσις και επικράτησις αυτού εν τη ρυθμίσει των ιδιωτικών σχέσεων. Εις την επιστήμην απόκειται να εύρη εκάστοτε μεχρι ποίου σημείου πρέπει να αφεθή ελευθέρα η τοιαύτη επικράτησις.
Όσον αφορά την θέσιν του δικαστού έναντι των εμφανισθησομένων τυχόν κενών του κώδικος, και συγκεκριμένως αν δια την περίπτωσιν ταύτην πρέπη να δοθή εις τον δικαστήν νομοθετική ελευθερία, υπό δεδομένους έστω όρους, εθεώρησα ότι ερμηνευτικαί μεν οδηγίαι εν τω κώδικι - και αν δεν βλάπτουσι - παρέλκουσιν εντελώς, η δε αναγνώρισις εις τον δικαστήν ελευθερίας να παρέχη εκ των υστέρων νομοθετικάς λύσεις ουχί περί μελλόντων αλλά "περί παρεληλυθότων", αντιστρατεύεται προς τας θεμελιώδεις βάσεις του δικαίου (Αριστοτέλους Ρητ. Α΄ 1354β, 1358β), εγκυμονεί κινδύνους εις την απονομήν αυτού και χωρίς να εγγυάται βεβαίαν και εύστοχον πλήρωσιν του τυχόν κενού, θα ηπείλει μάλλον αβεβαιότητα δικαίου. Ο δικαστής δεν χωρεί αμφιβολία, ότι εκ των αρχών της επιστημονικής ερμηνείας έχει το μέσον να πληρώση ευστόχως το κενόν, και  δεν  θα  αισθανθή εν  τούτω έλλειψίν τινα, ως μαρτυρεί και η εν τη χώρα ημών εκατονταετής της δικαστικής νομολογίας πείρα.
  



Σελ. 11

ΙΙΙ
  Πρόβλημα πολύ ευρυτέρας σημασίας είναι περαιτέρω η επί το κοινωνικώτερον διασκευή των κανόνων του δικαίου εν τω κώδικι. Ελέχθη κατά κόρον εις τους εσχάτους καιρούς, περιελήφθη δε και εις καταστατικούς χάρτας, ότι η ιδιοκτησία δεν είναι απλώς ατομικόν δικαίωμα αλλά και κοινωνική λειτουργία και δεν δύναται να επιτραπή εις την ατομικήν βούλησιν αν έλθη αντιμέτωπος προς το συμφέρον της ολότητος. Το αυτό δύναται να επαναληφθή και επαναλαμβάνεται δια παν δικαίωμα και δη και δια το ενοχικόν. Ο κανών του δικαίου επί του ενοχικού δικαιώματος άμεσον μεν σκοπόν έχει την προστασίαν του ατομικού συμφέροντος, έμμεσον δε την πραγμάτωσιν του γενικωτέρου συμφέροντος του κοινωνικού συνόλου, τούθ' όπερ αποτελεί και τον απώτερον λόγον πάσης νομικής διατάξεως. Το ενοχικόν δικαίωμα επομένως δεν είναι απλώς δεσμός, εν τω οποίω εκάτερον των μερών να μη βλέπη άλλο τι ει μη θεραπείαν ιδίου αυτού οικονομικού συμφέροντος, αλλ' είναι και μέσον προαγωγής της κοινωνικής οικονομίας και δικαίας κατανομής των αγαθών, ούτως ώστε εκάτερον 
των μερών να μη δύναται να επικαλήται κατά του ετέρου την δύναμιν του νομικού δεσμού, δηλ. να απαιτή από τον έτερον την εκπλήρωσιν της παροχής, αφ' ου σημείου το ατομικόν συμφέρον έρχεται εις αντίθεσιν προς γενικώτερον και ιδίως προς το συμφέρον της κοινωνικής οικονομίας.
  Αι αρχαί αύται, αι οποίαι δύνανται εξ ίσου να είναι οδηγίαι όχι μόνον προς τον νομοθέτην αλλά και προς τον δικαστήν, εύρον έκφρασιν και διατύπωσιν εις το υποβαλλόμενον σχέδιον αφ' ενός γενικωτέραν ότι δεν επιτρέπεται άσκησις του δικαιώματος αντιτιθεμένη εις τον κοινωνικόν ή οικονομικόν αυτού σκοπόν και αφ' ετέρου ειδικήν εις καθ' έκαστον διατάξεις αυτού, ιδίως προσδιοριστικάς της κυριότητος ή του ενοχικού δικαιώματος. Δια των τοιούτων διατάξεων και πλείστων άλλων εν ισχύϊ ήδη εν ειδικοίς νόμοις, η μεν ιδιοκτησία αποβάλλουσα την ατομιστικήν όψιν λαμβάνει πράγματι την αρμόζουσαν αποστολήν, ο δε ενοχικός δεσμός ρυθμίζεται κατά τρόπον ώστε είτε να προσλαμβάνη τον ειρημένον χαρακτήρα, είτε να μετριάζεται η τραχύτης αυτού και, υπό δεδομένας συνθήκας, να απαλύνεται ούτος, όσον χρειάζεται δια να μη καταντά να προσφέρεται ο οφειλέτης ολοκαύτωμα εις τον βωμόν της συμβάσεως.
  Το σχέδιον δεν παρέλειψε περαιτέρω να περιλάβη και διατάξεις αφορώσας την γεωργικήν οικονομίαν (αγρομισθώσεις, ελάχιστον όριον διαρκείας αυτών, μη κατάτμησις της γεωργικής επιχειρήσεως) κατά τας υπαγορεύσεις της συγχρόνου επιστήμης του γεωργικού δικαίου. Η ευρυτέρα περί τούτου πρόνοια, ιδίως όσον αφορά την μη κατάτμησιν των αγροτικών κτημάτων και το ελάχιστον όριον καλλιεργητικής μονάδος, πρέπει να εγκαταλειφθή εις ειδικούς νόμους.
Σελ. 12
  
IV.
  Όσον αφορά το οικογενειακόν δίκαιον, επί των διατάξεων τούτου ενδείκνυται μάλλον συντηρητικότης, τοιούτον δε πνεύμα διήκει δια του σχεδίου. Ο γάμος διατηρεί ως μέχρι σήμερον πλήρη τον θρησκευτικόν του τύπον. Αν εις άλλας χώρας ένεκα ριζικών αντιθέσεων εκκλησίας και πολιτείας ή ένεκεν ελλείψεως θρησκευτικής ενότητος ηναγκάσθησαν να δεχθώσι τον πολιτικόν γάμον, τούτο πόρρω απέχει να εύρη παρομοίαν δικαιολογίαν και παρ' ημίν. Εφ' όσον δια τον γάμον λόγω της εξαιρετικής σοβαρότητος της πράξεως αναγνωρίζεται η ανάγκη πανηγυρικού τινος τύπου, ουδείς λόγος συντρέχει να αντικαταστήσωμεν την απ' αιώνων καθιερωμένην θρησκευτικήν τελετήν δια της γραφειοκρατικής εμφανίσεως των νυμφευομένων. Είναι άλλως τε αναμφισβήτητον πόσον στερεώτερον θεμέλιον δια τον γάμον αποβαίνει το πνευματικόν στοιχείον, μεθ' ου ψυχολογικώς αι μεγάλαι μάζαι του Έθνους συνδέουσι το άρρηκτον του δεσμού. Η αντίρρησις ότι ενδέχεται να ευρεθή και είς άθεος, ηναγκασμένος παρά την συνείδησίν του να υποστή καταθλιπτικώς την ιερολογίαν, δεν είναι αξία 
προσοχής, διότι αφετηρία των κανόνων του δικαίου είναι ουχί αι μεμονωμέναι και εξαιρετικαί περιπτώσεις αλλά το γενικώς και κατά το πλείστον συμβαίνον.
  Ο γάμος λοιπόν πρέπει να διατηρήση τον θρησκευτικόν του τύπον, ακόμη και αν τελήται εν τη αλλοδαπή. Η ιδέα όπως συνάμα μετά της ιεροτελεστίας συντάσσεται και ληξιαρχική πράξις ως συστατικόν στοιχείον, δηλ. επί ποινή ακυρότητος του γάμου, καίτοι σκοπιμωτάτη, εν τούτοις έκρινα ότι πρέπει να εγκαταλειφθή, όχι απλώς και μόνον δια λόγους ευθιξίας της Εκκλησίας, αλλά προ παντός και δια σπουδαίους πρακτικούς λόγους. Διότι η υπηρεσία των ληξιαρχικών πράξεων, ιδίως εις τα χωρία και τας αγροτικάς περιοχάς, δεν είναι δυνατόν να επιτελέση μετ' ακριβείας το καθήκον αυτό και μάλιστα όταν συμπίπτουσι δύο ή τρεις γάμοι εν μια ημέρα εις την αυτήν περιφέρειαν. Επομένως ευθύς αμέσως θα είχομεν να αντιμετωπίσωμεν σειράν ακύρων γάμων, εντεύθεν δε και κοινωνικόν ζήτημα: ή να ισχυροποιούμεν εκ των υστέρων τους γάμους τούτους, ή να καταργήσωμεν την σχετικήν διάταξιν.
Η προκήρυξις της τελέσεως του γάμου, γινομένη είτε επ' εκκλησίας είτε δια του τύπου, κρίνεται επιβεβλημένη και παρ' ημίν, διότι θα προλαμβάνη εγκαίρως τας συχνά παρατηρηθείσας διγαμίας ή ακύρους γάμους ή άλλα κοινωνικά ατοπήματα. Ίσως θα έπρεπεν η προκήρυξις αύτη να απαιτηθή επί ποινή ακυρότητος του γάμου.
Εν   τούτοις   τούτο   θα   ήτο   πολύ  αυστηρόν   και  μά-


λιστα δια διατύπωσιν του γάμου νυν το πρώτον εισαγομένην.
  Εις τας της προικός και της υποχρεώσεως προς προίκισιν, το σχέδιον δεν απομακρύνεται του μέχρι τούδε κρατούντος δικαίου.
  Επίσης ουδόλως απομακρύνεται τούτο εις τα του διαζυγίου. Ειδικώς όσον αφορά τον κλονισμόν της εγγάμου σχέσεως ως λόγον διαζυγίου, το σχέδιον εμμένει εις την αρχήν της υπαιτιότητος διότι δεν εθεώρησα ότι πρέπει να προσχωρήσωμεν εις την αρχήν του αντικειμενικού κλονισμού (εννοείται, υπέρ του μη υπαιτίου συζύγου). Παραδοχή του αντικειμενικού κλονισμού ως λόγου διαζυγίου, σημαίνει να διαλύωμεν τον γάμον, καθ' ας ακριβώς στιγμάς επέστη η επιτακτική ανάγκη να εκδηλώση ο γάμος ούτος την ηθικήν του έννοιαν. Διότι τι μένει πλέον από την ηθικήν έννοιαν του γάμου άμα ο σύζυγος δικαιούται να εγκαταλείψη τον έτερον ευθύς ως κακή τη μοίρα ούτος έπαθε χρόνιον βαρύ νόσημα ανίατον, π.χ. σωματικήν παράλυσιν; Η αρχή της αντικειμενικότητας θυσιάζει την ηθικήν βάσιν του γάμου χάριν σκοπών εθνικοπολιτικών. Τούτο δεν ευρίσκω ορθόν, διότι δεν βλέπω πώς είναι δυνατόν να ευοδοθώσι τοιούτοι σκοποί άνευ της ηθικής βάσεως εν τω κοινωνικώ βίω. Δια τους αυτούς περίπου λόγους ούτε και αι ανίατοι μεταδοτικαί νόσοι (εκτός μιας εν τω τόμω 
περιλαμβανομένης) πρέπει να καθιερωθώσιν ως λόγοι διαζυγίου ή ως λόγοι ακυρώσεως του γάμου εκ των υστέρων ανακαλυπτόμεναι, αφού μάλιστα η συνοίκησις των συζύγων εις τοιαύτην περίπτωσιν δεν επιβάλλεται εκ του νόμου. Διότι τούτο θα είχεν ως συνέπειαν ο σύζυγος ο θέλων να διαλύση τον γάμον, να αποδύεται εις ένα δικαστικόν αγώνα διαπομπεύσεως του ετέρου συζύγου, ζητών δι' ιατρικών εξετάσεων να αποδείξη τούτον ως πάσχοντα εξ ανιάτου μεταδοτικού νοσήματος. Δεδομένου μάλιστα ότι η ιατρική επιστήμη ως επί το πολύ δεν είναι ασφαλής εις τας διαγνώσεις της, έν παρόμοιον κοινωνικόν θέαμα θα συνέτεινεν εις την αποχαλίνωσιν ή τουλάχιστον την χαλάρωσιν των ηθών. Ότι το Κράτος επιβάλλεται να λάβη ειδικά νομοθετικά μέτρα προληπτικά δια να εξελέγχεται η υγιεινή κατάστασις των μελλόντων να νυμφευθώσι, είναι βεβαίως διάφορον ζήτημα, κείμενον όμως εκτός του πλαισίου του κώδικος.
  Όσον αφορά τας μεταξύ των συζύγων σχέσεις ως επίσης και τα σχέσεις μεταξύ γονέων και τέκνων και τας της ανατροφής τούτων, αι διατάξεις του σχεδίου διατυπούνται επί το κοινωνικώτερον, εν σχέσει προς το μέχρι τούδε δίκαιον, χαλαρουμένης εν τινι μέτρω της εξουσίας του συζύγου ή πατρός εν τη οικογενεία.
  Δια τον θεσμόν των εξωγάμων τέκνων ελήφθη υπ' όψει το μέχρι τούδε ισχύον δίκαιον και αι εκ της εφαρμογής τούτου προκύψασαι ατέλειαι, ούτως ώστε να παρέχεται μεν εις το εξώγαμον τέκνον πάσα προστασία, αλλ' ο θεσμός να μη γίνεται πρόξενος διαλύσεως της νομίμου οικογενείας, ή να μη καταντά πεδίον εκβιάσεων, ιδίως μετά θάνατον του αξιουμένου πατρός, οπότε η νόμιμος οικογένεια 

αδυνατεί ως επί το πολύ να έχει τα μέσα αμύνης. Διατηρείται κατά βάσιν η αρχή ότι δια της αναγνωρίσεως το εξώγαμον δεν καθίσταται εντελώς ισότιμον και ομοταγές προς το γνήσιον του γάμου τέκνον, και δη όσον αφορά το κληρονομικόν δικαίωμα. Εγκατάλειψις της αρχής ταύτης θα απετέλει βαρύ πλήγμα ου μόνον κατά της υφισταμένης τυχόν νομίμου οικογενείας, αλλά και κατ' αυτού τούτου του θεσμού του γάμου.
  Μόνον δια της νομιμοποιήσεως είναι ορθόν το εξώγαμον να αφομοιούται προς γνήσιον. Αλλά δια τοιαύτην νομιμοποίησιν πρέπει να συντρέχουν ωρισμένοι όροι, ούτως ώστε και πάλιν να μη πλήττεται η νόμιμος οικογένεια ή ο θεσμός του γάμου. Η νομιμοποίησις πρέπει να γίνεται δια του δικαστηρίου, διότι ουδεμίαν θέσιν έχει η εκτελεστική εξουσία εις τοιαύτην νομικήν πράξιν, ως εξ ιστορικών ίσως λόγων γίνεται ακόμη και σήμερον είς τινας χώρας.
  Όσον αφορά τα της επιμελείας των ανικάνων ή περιωρισμένης ικανότητος προσώπων, έκρινα ότι εις την χώραν ημών δεν δυνάμεθα να παραλάβωμεν οργάνωσιν επιμελείας συνδεομένην προς δικαστικόν και διοικητικόν οργανισμόν άλλης ασυγκρίτως μεγαλυτέρας χώρας, και αν ακόμη τούτο υπηγορεύετο υπό πρακτικής τινος ανάγκης. Εισαγωγή παρ' ημίν ειδικού επιτροπικού δικαστού (δηλ. παραλλήλως προς το τακτικόν δικαστήριον), εισαγωγή διαρκούς και παγίου συγγενικού συμβουλίου, επιβαρυνομένου του ανηλίκου δια των δαπανών τούτου, εισαγωγή επί πλέον κοινοτικού οργανικού συμβουλίου, όλα ταύτα προϋποθέτουσι ριζικήν μεταβολήν του δικαστικού και διοικητικού ημών οργανισμού επί το πολυτελέστερον, τοιαύτη δε τροπή δεν θα ήτο ευχερώς εφικτή δια την χώραν ημών, εξ ου και θα εκινδύνευον αι σχετικαί διατάξεις του κώδικος να μείνουν ανεφάρμοστοι. Αλλ' ανεξαρτήτως τούτου, έκρινα ότι ουδεμίαν πρακτικήν σκοπιμότητα θα ενείχον τοιαύται μεταβολαί, και μόνον επιβάρυνσιν θα εγέννων δια την ορφανικήν περιουσίαν, δεδομένου μάλιστα ότι αύτη παρ' ημίν ως 
επί το πολύ είναι μετρία, ή και κάτω της μετρίας. Αν ο θεσμός της επιτροπείας παρουσίασεν εν τη πράξει ατελείας, δεν βλέπω ποίαν ουσιαστικήν βελτίωσιν θα επηγγέλλετο ο επιτροπικός δικαστής και το διαρκές συγγενικόν συμβούλιον ή το ορφανικόν κοινοτικόν συμβούλιον, λαμβανομένων υπ' όψει των εν τη χώρα ημών κοινωνικών συνθηκών.
  Ένεκα των λόγων τούτων διετήρησα τα είδη επιμελείας του ισχύοντος δικαίου, διατυπώσας: α)εντονωτέραν την εξουσίαν του ειρηνοδίκου ως επιτροπικού δικαστού, και δη έναντι των μελών 
του  συγγενικού  συμβουλίου,  ούτως ώστε το έργον




Σελ. 13

των μελών τούτου να λάβη χαρακτήρα αυστηρού δημοσίου καθήκοντος β)αυτεπάγγελτον την ενέργειαν του ειρηνοδίκου ως επιτροπικού δικαστού, ώστε να δύναται ούτος να αρύεται πάσαν χρήσιμον εις το έργον του πληροφορίαν και να προβαίνη εξ ιδίας πρωτοβουλίας εις παν χρήσιμον μέτρον δια του συγγενικού συμβουλίου γ)υποχρέωσιν του ληξιάρχου και του εφημερίου της ενορίας να αναγγέλωσιν εις τον ειρηνοδίκην αμελλητί την ύπαρξιν ορφανών ανηλίκων εν τη οικογενεία αποθανόντος δ)ευρυθμοτέραν την επιτροπικήν διοίκησιν και απηλλαγμένην των αμφιβολιών, αίτινες ανέκυψαν εκ της υφισταμένης μέχρι τούδε νομοθεσίας. Επί πλέον ελήφθη πρόνοια και περί τινών κατηγοριών προσώπων επιδεών προστασίας αλλά μη προβλεπομένων εν τη κειμένη νυν νομοθεσία (κωφάλαλοι εκ γενετής ή μη, καθ' έξιν μεθυσκόμενοι, τοξικομανείς).
  Εν τω κληρονομικώ δικαίω εκδηλούται ανακαινιστικόν κατά μέγα μέρος πνεύμα. Καταργείται η αποκλειστικότης της εκ διαθήκης επαγωγής, η διάκρισις διαθήκης και κωδικέλλου ως και το οικογενειακόν καταπίστευμα ή κληροδότημα μέχρι τέταρτης γενεάς. Εισάγεται ο θεσμός της δικαστικής εκκαθαρίσεως της υπερχρέου κληρονομίας, ως επίσης ο θεσμός του κληρονομητηρίου. Η συγγενική κληρονομική διαδοχή μέχρι του τετάρτου βαθμού (δια τους εκ πλαγίου συγγενείς). Ο περιορισμός αυτής μέχρι του τρίτου βαθμού θα ενείχεν ασυνέπειάν τινα. Εφ' όσον ως προς ολίγου είπον, εις άλλους θεσμους του δικαίου η συγγένεια μέχρι και του τεττάρτου βαθμού (εκ πλαγίου) λαμβάνεται υπ' όψει και μάλιστα γεννά υποχρεώσεις και καθήκοντα δια τον συγγενή τούτον, θα ήτο αντίθετον προς το αίσθημα του δικαίου, προκειμένου περί της κληρονομικής διαδοχής να παραμερίσωμεν τον συγγενή τούτον, αφού μάλιστα ο διαθέτης, αν έχη τοιαύτην επιθυμίαν, δύναται ο ίδιος δια διαθήκης να το κάμη. ’λλως τε δε ο μέχρι του τετάρτου βαθμού περιορισμός της συγγενικής 
κληρονομικής διαδοχής, ως έχει και σήμερον, είναι αρκούντως χαρακτηριστικός νεωτερισμός δια την χώραν ημών. Περαιτέρω παραμένει κατά βάσιν το ισχύον δίκαιον της νομίμου μοίρας, προστιθεμένων όμως ως μεριδούχων και των συζύγων.
  V.
  Υπολείπεται ίσως να δικαιολογήσω το γλωσσικόν ύφος, υπό το οποίον διετυπώθη το υποβαλλόμενον σχέδιον. Είναι αληθές ότι η γλώσσα ημών διέρχεται γοργώς την απλουστευτικήν της εξέλιξιν. Ουχ ήττον ο αστικός κώδιξ δεν ήτο δυνατόν, παρεκκλίνων από τον γλωσσικόν τύπον της όλης μέχρι τούδε νομοθεσίας και του πολιτεύματος ημών, να εμφανίση αντίθεσιν προς τούτον και να προσχωρήση εις άλλον διάφορον τύπον. Προσπάθεια μόνον κατεβλήθη όπως το όλον κείμενον του κώδικος παρουσιάση ενότητα αλλά και απλότητα διατυπώσεως.
  
Σελ. 14
  
VI.
  Τοιούτον το υποβαλλόμενον σχέδιον. Μόνη η κατάστρωσις των κανόνων του δικαίου εις ουδέν ωφελεί. Το δίκαιον δεν είναι απλώς υπόθεσις γνώσεως των κανόνων αυτού, διότι χρειάζεται προ παντός το περί δικαίου αίσθημα να αναβλύζη αυτομάτως από την ψυχήν των μελών της κοινωνίας και ιδία των εφαρμοζόντων αυτό, ευτυχή δε τα έθνη εκείνα, εις τα οποία ο αστικός κώδιξ δεν ευρίσκεται εις την ανάγκην να εισαγάγη νέον δίκαιον, αλλ' επαγγέλλεται απλώς την κύρωσιν δικαίου, το οποίον εξεπήδησεν ήδη εκ της εθνικής ψυχής και εβλάστησεν εν αυτή τη ζωή του έθνους, επιβληθέν εις την κοινήν αυτού συνείδησιν. Όσα έθνη όμως λόγω της νεαράς αυτών ηλικίας και των αντιξόων περιστάσεων δεν ηυτύχησαν - τουλάχιστον εξ ολοκλήρου - να ευρεθώσιν εις την ευχάριστον αυτήν θέσιν, επιβάλλεται να προστρέξουν εις τας νομοθεσίας ξένων χωρών, μάλλον προηγμένων, ίνα με την δάδα αυτών φωτίσωσι τον επίπονον δρόμον των προς την έννομον γενικήν κοινωνικήν συμβίωσιν. Ουδεμία λοιπόν μομφή δύναται να αποδοθή εις τον ελληνικόν κώδικα, αν περιέλαβε και 
διατάξεις εξ άλλων χωρών τούτο σημαίνει απλώς ότι αι χώραι αύται ανταποδίδουσιν ούτω εις την ελληνικήν χώραν ό,τι πάλαι ποτέ δια του ρωμαϊκού δικαίου εδανείσθησαν από την ανεξάντλητον πηγήν της ελληνικής φιλοσοφίας των διδαγμάτων αυτής.
  Εν τέλει παραδίδων το σχέδιον, δεν είναι δυνατόν να διανοηθώ βεβαίως ότι τούτο είναι άμοιρον ατελειών και ότι ο χρόνος δεν θα καταδείξη ελλείψεις. Παρά ταύτα, εάν εις το απώτερον μέλλον ανευρεθώσι και αρεταί εις τον ελληνικόν αστικόν κώδικα, δεν θα λησμονήται ότι οφείλεται εις την σημερινήν τάξιν των πραγμάτων και ότι αποτελεί κοινόν πνευματικόν κτήμα των πέντε μελών της επιτροπής, τα οποία εν αρχή εμνημόνευσα.
  Ο μέλλων αστικός κώδιξ επαγγέλλεται την άρσιν της αβεβαιότητος του δικαίου, την εθνικήν ενοποίησιν τούτου και την εξασφάλισιν των όρων προς την κοινωνικήν και οικονομικήν πρόοδον. Εις τον βίον των εθνών το έργον του αστικού κώδικος δικαίως απετέλεσε πάντοτε σταθμόν αναγεννήσεως και εθνικής ενότητος, προωρισμένον να συμβολίζη την ακμήν, τον πολιτισμόν και την πρόοδον του έθνους αυτού. Δικαία δε θα είναι η υπερηφάνεια ημών αν την εθνικήν μας αναγέννησιν και ολοκλήρωσιν έλθη να ενισχύση το έργον του "πανελληνικού αστικού κώδικος", όπερ εθνικώτατα υπό το σεπτόν σκήπτρον της Α.Μ. του Βασιλέως Γεωργίου του Β΄ ενεστερνίσθη η Εθνική Κυβέρνησις.
  Αθήναι 17 Δεκεμβρίου 1939
  Μετά βαθείας τιμής
  ΓΕΩΡΓΙΟΣ Α. ΜΠΑΛΗΣ
  Καθηγητής του Αστικού Δικαίου
  εν τω Πανεπιστημίω Αθηνών,
  Μέλος της Ακαδημίας.


ΑΝΑΓΚ. ΝΟΜΟΣ υπ' αριθ. 2250
	της 15/15 Μαρτ. 1940
	(ΦΕΚ Α΄ 91)
  Αστικός Κώδιξ
  ΒΙΒΛΙΟΝ ΠΡΩΤΟΝ
  ΓΕΝΙΚΑΙ ΑΡΧΑΙ
  ΚΕΦΑΛΑΙΟΝ ΠΡΩΤΟΝ
  Οι κανόνες του δικαίου εν γένει
  Πηγαί δικαίου
  ’ρθρ.1.-Οι κανόνες του δικαίου περιλαμβάνονται εις τους νόμους και τα έθιμα.
  Αναδρομική δύναμις του νόμου
  ’ρθρ.2.-Ο νόμος ορίζει περί του μέλλοντος και δεν έχει αναδρομικήν δύναμιν, διατηρεί δε την ισχύν του ενόσω έτερος κανών δικαίου δεν καταργήση αυτόν ρητώς ή σιωπηρώς.
  Κατά το άρθρ. 2 παρ. 2 Ν.Δ. 7/10 Μαΐου 1946 (κατωτ. σελ. 204) "το έθιμον δεν καταργεί νόμον".
  Κανόνες δημοσίας τάξεως
  ’ρθρ.3.-Δια της ιδιωτικής βουλήσεως δεν δύναται να αποκλεισθή η εφαρμογή κανόνων δημοσίας τάξεως.
  ΚΕΦΑΛΑΙΟΝ ΔΕΥΤΕΡΟΝ
  Ιδιωτικόν διεθνές δίκαιον
  Κατάστασις αλλοδαπών
  ’ρθρ.4.-Ο αλλοδαπός απολαύει ων και ο ημεδαπός αστικών δικαιωμάτων.
  Ικανότης δικαίου
  ’ρθρ.5.-Η ικανότης δικαίου του φυσικού προσώπου ρυθμίζεται υπό του δικαίου της ιθαγενείας.
  Αφάνεια
  ’ρθρ.6.-Η αφάνεια διέπεται υπό του δικαίου της ιθαγενειας.
  Το ημεδαπόν δικαστήριον δύναται να κηρύξη άφαντον τον αλλοδαπόν εάν ούτος προ της εξαφανίσεως κατώκει ή διέμενεν εν τη ημεδαπή ή εφ' όσον κέκτηται περιουσίαν εν τη ημεδαπή.
  Βλ. και άρθρ. 10 και 11 Εισαγωγικού Νόμου.
  Ικανότης δικαιοπραξίας
  ’ρθρ.7.-Η ικανότης προς δικαιοπραξίαν ρυθμίζεται υπό του δικαίου της ιθαγενείας.
  
Στέρηση της δικαιοπρακτικής ικανότητας
  "’ρθρ.8.-Η στέρηση, καθώς και κάθε άλλος περιορισμός της δικαιοπρακτικής ικανότητας με δικαστική απόφαση ρυθμίζονται από το δίκαιο της ιθαγενείας του προσώπου το οποίο αφορούν αυτά τα μέτρα.
  Ελληνικό δικαστήριο μπορεί να υποβάλει σε καθεστώς στέρησης ή περιορισμού της δικαιοπρακτικής του ικανότητας αλλοδαπό που έχει τη συνήθη διαμονή του στην Ελλάδα. Αν ο αλλοδαπός απλώς διαμένει ή έχει περιουσία στην Ελλάδα, μπορούν να ληφθούν μόνον ασφαλιστικά μέτρα".
  Το άρθρ. 8, αντικαταστάθηκε ως άνω από το άρθρ. 14 του Νόμ. 2447/19-30 Δεκ. 1996, (ΦΕΚ Α΄ 298), κατωτ. αριθ. 11.
  Ικανότης αλλοδαπού εν τη ημεδαπή
  ’ρθρ.9.-Αλλοδαπός επιχειρών εν τη ημεδαπή δικαιοπραξίαν, δι' ην είναι ανίκανος κατά το δίκαιον της ιθαγενείας του, θεωρείται ικανός προς επιχείρησιν αυτής εάν κατά το ημεδαπόν δίκαιον έχη τοιαύτην ικανότητα. Η διάταξις αύτη δεν εφαρμόζεται επί δικαιοπραξιών οικογενειακού και κληρονομικού δικαίου, ως και επί εμπραγμάτων δικαιοπραξιών περί ακινήτων κειμένων εν τη αλλοδαπή.
  Νομικόν πρόσωπον
  ’ρθρ.10.-Η ικανότης του νομικού προσώπου ρυθμίζεται υπό του δικαίου της έδρας αυτού.
  Τύπος δικαιοπραξίας
  ’ρθρ.11.-Η δικαιοπραξία είναι έγκυρος κατά τύπον εάν είναι σύμφωνος είτε προς το δίκαιον το διέπον το περιεχόμενον της δικαιοπραξίας, είτε προς το δίκαιον του τόπου ένθα αύτη επιχειρείται, είτε προς το της ιθαγενείας όλων των μερών.
  ’ρθρ.12.-Ο τύπος εμπραγμάτου δικαιοπραξίας ρυθμίζεται υπό του δικαίου της τοποθεσίας του πράγματος.
  Γάμος
  ’ρθρ.13
  1.Οι ουσιαστικές προϋποθέσεις του γάμου ρυθμίζονται και για τα δύο πρόσωπα που πρόκειται να παντρευτούν από το δίκαιο της ιθαγένειας ενός απ' αυτά.
  Ο τύπος του γάμου ρυθμίζεται είτε κατά το δίκαιο της ιθαγενείας ενός από τα πρόσωπα που πρόκειται να παντρευτούν είτε κατά το δίκαιο του τόπου όπου τελείται.




(Αντί για τη σελ. 15(γ) Σελ. 15(δ)
Τεύχος 1255-Σελ. 1
  
2.Όταν τα πρόσωπα που πρόκειται να παντρευτούν ή το ένα απ' αυτά είναι Έλληνες και ο γάμος γίνεται στο εξωτερικό, η δήλωση του άρθρ. 1367 του Αστικού Κώδικα, μπορεί να γίνει και στην ελληνική προξενική αρχή.
  Το άρθρ. 13 τροποποιήθηκε ως άνω από το άρθρ. 2 Νόμ. 1250/3-7 Απρ. 1982 (ΦΕΚ Α΄ 46) (κατωτ. σελ. 204,031).
  Προσωπικές σχέσεις των συζύγων
  "’ρθρ.14.-Οι προσωπικές σχέσεις των συζύγων ρυθμίζονται κατά σειρά: Ι.από το δίκαιο της τελευταίας κατά τη διάρκεια του γάμου κοινής ιθαγένειάς τους, εφόσον ο ένας τη διατηρεί. 2.από το δίκαιο της τελευταίας κατά τη διάρκεια του γάμου κοινής συνήθους διαμονής τους 3.από το δίκαιο προς το οποίο οι σύζυγοι συνδέονται στενότερα.
  Περιουσιακές σχέσεις των συζύγων
  ’ρθρ.15.-Οι περιουσιακές σχέσεις των συζύγων διέπονται από το δίκαιο που ρυθμίζει τις προσωπικές σχέσεις τους αμέσως μετά την τέλεση του γάμου.
  Διαζύγιο και δικαστικός χωρισμός
  ’ρθρ.16.-Το διαζύγιο και ο δικαστικός χωρισμός ρυθμίζονται από το δίκαιο που διέπει τις προσωπικές σχέσεις των συζύγων κατά την έναρξη της διαδικασίας του διαζυγίου ή του χωρισμού.
  Τέκνο γεννημένο σε γάμο
  ’ρθρ.17.-Η ιδιότητα τέκνου ως γεννημένου σε γάμο κρίνεται κατά το δίκαιο που διέπει τις προσωπικές σχέσεις της μητέρας και του συζύγου της κατά το χρόνο της γέννησης του τέκνου ή, αν ο γάμος τους έχει λυθεί πριν από τη γέννηση, κατά το χρόνο της λύσης του γάμου.
  Σχέσεις γονέων και τέκνου
  ’ρθρ.18.-Οι σχέσεις μεταξύ γονέων και τέκνου ρυθμίζονται κατά σειρά: Ι.από το δίκαιο της τελευταίας κοινής ιθαγενείας τους. 2.από το δίκαιο της τελευταίας κοινής συνήθους διαμονής τους. 3.από το δίκαιο της ιθαγένειας του τέκνου.
  Τέκνο χωρίς γάμο των γονέων του
  ’ρθρ.19.-Οι σχέσεις μητέρας και τέκνου, που γεννήθηκε χωρίς γάμο των γονέων του, ρυθμίζονται κατά σειρά: Ι.από το δίκαιο της τελευταίας κοινής ιθαγένειάς τους. 2.από το δίκαιο της τελευταίας κοινής συνήθους διαμονής τους. 3.από το δίκαιο της ιθαγένειας της μητέρας.




Σελ. 16(δ)
Τεύχος 1255-Σελ. 2

  
’ρθρ.20.-Οι σχέσεις πατέρα και τέκνου, που γεννήθηκε χωρίς γάμο των γονέων του, ρυθμίζονται κατά σειρά: Ι.από το δίκαιο της τελευταίας κοινής ιθαγένειάς τους. 2.από το δίκαιο της τελευταίας κοινής συνήθους διαμονής τους. 3.από το δίκαιο της ιθαγένειας του πατέρα.
  ’ρθρ.21.-Οι σχέσεις μητέρας και πατέρα τέκνου, που γεννήθηκε χωρίς γάμο τους, ρυθμίζονται κατά σειρά από το δίκαιο της τελευταίας, κατά τη διάρκεια της κύησης, κοινής τους ιθαγένεια, συνήθους διαμονής ή απλής διαμονής.
  Εξομοίωση προς τέκνο γεννημένο σε γάμο
  ’ρθρ.22.-Η εξομοίωση τέκνου γεννημένου χωρίς γάμο των γονέων του με επιγενόμενο μεταξύ τους γάμο, προς τέκνο γεννημένο σε γάμο, ρυθμίζεται από το δίκαιο που διέπει τις προσωπικές σχέσεις των συζύγων αμέσως μετά την τέλεση του γάμου. Η εξομοίωση με πράξη της αρχής ρυθμίζεται από το δίκαιο της ιθαγένειας του πατέρα κατά το χρόνο της πράξης ή, αν αυτή επιχειρείται μετά το θάνατο του πατέρα, κατά το χρόνο του θανάτου του".
  Τα άρθρ. 14 έως 22 αντικαταστάθηκαν ως άνω από το άρθρ. Ι Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).

  
Υιοθεσία
  "’ρθρ.23.-Οι ουσιαστικές προϋποθέσεις για τη σύσταση και τη λύση της υιοθεσίας ρυθμίζονται από το δίκαιο της ιθαγενείας του κάθε μέρους.
  Οι σχέσεις μεταξύ του ή των θετών γονέων και του θετού τέκνου ρυθμίζονται κατά σειρά: 1, από το δίκαιο τη τελευταίας κοινής τους ιθαγενείας κατά τη διάρκεια της υιοθεσίας, 2, από το δίκαιο της τελευταίας κοινής συνήθους διαμονής τους κατά τη διάρκεια της υιοθεσίας 3, από το δίκαιο της ιθαγένειας την οποία είχε ο θετός γονέας κατά την τέλεση της υιοθεσίας και, σε περίπτωση υιοθεσίας από συζύγους, από το δίκαιο που διέπει τις προσωπικές τους σχέσεις".
  Το άρθρ. 23, τροποποιήθηκε ως άνω από το άρθρ. 2, του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Επιμέλεια
  "’ρθρ.24.-Η επιτροπεία και κάθε άλλη επιμέλεια διέπονται από το δίκαιο της ιθαγένειας του προσώπου το οποίο αφορούν.
  Ελληνικό δικαστήριο μπορεί να διορίσει επίτροπο ή άλλο επιμελητή για αλλοδαπό που έχει τη συνήθη διαμονή του στην Ελλάδα. Αν ο αλλοδαπός απλώς διαμένει ή έχει περιουσία στην Ελλάδα μπορούν να ληφθούν μόνο ασφαλιστικά μέτρα.
  Αν χρειάζεται να διοριστεί επιμελητής, επειδή είναι αβέβαιο ποιος είναι ο κύριος μιας υπόθεσης ή γιατί αυτός απουσιάζει και είναι άγνωστη η διαμονή του, εφαρμόζεται το δίκαιο του τόπου του δικαστηρίου".
  Το άρθρ. 24, αντικαταστάθηκε ως άνω από το άρθρ. 14 του Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.


























































(Μετά τη σελ. 16(δ) Σελ. 16,01
Τεύχος 1255-Σελ. 3
  

Ενοχαί εκ συμβάσεως
  ’ρθρ.25.-Αι ενοχαί εκ συμβάσεως ρυθμίζονται υπό του δικαίου εις ο τα μέρη υπεβλήθησαν. Εν ελλείψει τούτου, εφαρμόζεται το εξ όλων των ειδικών συνθηκών αρμόζον εις την σύμβασιν δίκαιον.
  Ενοχαί εξ αδικήματος
  ’ρθρ.26.-Αι ενοχαί εξ αδικήματος διέπονται υπό του δικαίου της πολιτείας, ένθα διεπράχθη το αδίκημα.
  Νομή, εμπράγματα δικαιώματα
  ’ρθρ.27.-Η νομή και τα εμπράγματα δικαιώματα επί κινητών ή ακινήτων πραγμάτων ρυθμίζονται υπό του δικαίου της πολιτείας, ένθα ταύτα κείνται.
  Κληρονομικαί σχέσεις
  ’ρθρ.28.-Αι κληρονομικαί σχέσεις διέπονται υπό του δικαίου της ιθαγενείας, ην ο κληρονομούμενος είχε κατά τον χρόνον του θανάτου του.
  Κτήσις και απώλεια ιθαγενείας
  ’ρθρ.29.-Η υπό του προσώπου κτήσις και απώλεια της ιθαγενείας πολιτείας τινός ρυθμίζεται υπό του δικαίου της πολιτείας ταύτης.
  Τους περί ιθαγενείας Ελλην. νόμους βλ. κατωτ. 7.Βα.
  Έλλειψη ιθαγένειας και συνήθους διαμονής
  ’ρθρ.30.-"Εφόσον ο νόμος δεν καθιερώνει άλλη ρύθμιση, αν το πρόσωπο δεν έχει ιθαγένεια, εφαρμόζεται στη θέση του δικαίου της ιθαγένειας το δίκαιο της συνήθους διαμονής και, αν δεν έχει συνήθη διαμονή, το δίκαιο της απλής διαμονής".
  Το άρθρ. 30 αντικαταστάθηκε ως άνω από το άρθρ. Ι Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Πολλαπλή ιθαγένεια
  ’ρθρ.31.-Εάν το πρόσωπον έχη ημεδαπήν και αλλοδαπήν ιθαγένειαν, εφαρμόζεται ως δίκαιον της ιθαγενείας το ημεδαπόν δίκαιον.
  Εάν το πρόσωπον έχη πολλαπλήν αλλοδαπήν ιθαγένειαν, εφαρμόζεται το δίκαιον της πολιτείας εκείνης, προς την οποίαν συνδέεται στενώτερον.
  Αναπαραπομπή
  ’ρθρ.32.-Εις το εφαρμοστέον αλλοδαπόν δίκαιον δεν περιλαμβάνονται και οι κανόνες ιδιωτικού διεθνούς δικαίου της αλλοδαπής πολιτείας.
  Επιφύλαξις δημοσίας τάξεως
  ’ρθρ.3.-Διάταξις αλλοδαπού δικαίου δεν εφαρμόζεται εάν η εφαρμογή αυτής προσκρούη εις τα χρηστά ήθη ή εν γένει εις την δημοσίαν τάξιν.
  
ΚΕΦΑΛΑΙΟΝ ΤΡΙΤΟΝ
  Φυσικόν πρόσωπον
  Ικανότης δικαίου
  ’ρθρ.34.-Πας άνθρωπος έχει την ικανότητα να είναι υποκείμενον δικαιωμάτων και υποχρεώσεων.
  Ύπαρξις και τέλος προσώπου
  ’ρθρ.35.-Το πρόσωπον άρχεται υπάρχον άμα ως ετέχθη ζων, παύει δε δια του θανάτου αυτού.
  ’ρθρ.36.-Το κυοφορούμενον ως προς τα εις αυτό επαγόμενα δικαιώματα λογίζεται γεννηθέν, αν τεχθή ζων.
  Απόδειξις θανάτου
  ’ρθρ.37.-Ο ισχυριζόμενος προς άσκησιν δικαιώματος ότι πρόσωπόν τι ζη ή απέθανεν, ή ότι καθ' ωρισμένον χρόνον έζη, ή ότι επέζησεν ετέρου προσώπου, υποχρεούται να αποδείξη τούτο.
  ’ρθρ.38.-Εάν επί πλειόνων αποβιωσάντων δεν δύναται να αποδειχθή ότι ο είς επέζησε του άλλου, τεκμαίρεται ότι πάντες ετελεύτησαν συγχρόνως.
  Δεν εφαρμόζεται επί των προ της εισαγωγής του Αστ. Κώδικος αποβιώσεων (άρθρ. 11 Εισαγωγ. Νόμου).
  ’ρθρ.39.-Ο θάνατος προσώπου, ούτινος δεν ανευρέθη το σώμα, θεωρείται ως αποδεδειγμένος όταν το πρόσωπον τούτο εξηφανίσθη υπό συνθήκας καθιστώσας βέβαιον τον θάνατον αυτού.
  Αφάνεια
  ’ρθρ.40.-Εάν ο θάνατός τινος είναι σφόδρα πιθανός, διότι ούτος εξηφανίσθη ευρισκόμενος εν κινδύνω ζωής, ή διότι από μακρού χρόνου απουσιάζει άνευ ειδήσεων, το δικαστήριον κηρύσσει αυτόν άφαντον τη αιτήσει παντός εξαρτώντος δικαιώματα εκ του θανάτου αυτού.
  ’ρθρ.41.-Η κήρυξις της αφανείας δεν δύναται να ζητηθή προ της παρόδου ενός τουλάχιστον έτους από της στιγμής του κινδύνου, εάν δε ούτος ήτο παρατεταμένος, από της τελευταίας στιγμής  αυτού, ή πέντε τουλάχιστον ετών από της τελευταίας ειδήσεως.











(Αντί για τη σελ. 17) Σελ. 17(α)
Τεύχος Ε51-Σελ. 3
  
Αρμόδιον δικαστήριον
  ’ρθρ.42.-Η περί κηρύξεως της αφανείας αίτησις δικάζεται υπό του δικαστηρίου της τελευταίας εν τη ημεδαπή κατοικίας ή διαμονής του εξαφανισθέντος, ελλείψει δε τοιαύτης, υπό του δικαστηρίου της πρωτευούσης του Κράτους.
  ’ρθρ.43.-Εάν η αίτησις ευρεθή βάσιμος διατάσσεται η δια του τύπου δημοσίευσις περιλήψεως αυτής και προσδιορίζεται ο τρόπος της δημοσιεύσεως.
  Η περίληψις παρέχει: 1.το όνομα, επώνυμον, επάγγελμα και κατοικίαν του αιτούντος και του εξαφανισθέντος. 2.πρόσκλησιν προς τον εξαφανισθέντα ή πάντα άλλον όπως παράσχη πληροφορίας περί της ζωής ή του θανάτου του εξαφανισθέντος εντός καθοριζομένης προθεσμίας. Η προθεσμία δεν δύναται να είναι κατωτέρα του έτους από της τελευταίας δημοσιεύσεως.
  ’ρθρ.44.-Το δικαστήριον μετά την παρέλευσιν της εν τη δημοσιεύσει προθεσμίας, δικάζει επί της αιτήσεως δυνάμενον και αυτεπαγγέλτως να διατάξη πάσαν απόδειξιν ως και την ένορκον εξέτασιν του αιτούντος.
  Εάν τα γεγονότα της περί αφανείας αιτήσεως κριθώσιν αποδεδειγμένα, η απόφασις κηρύσσει την αφάνειαν και καθορίζει τον χρόνον της ενάρξεως αυτής, καταλογίζει δε τα δικαστικά έξοδα και τέλη εις βάρος της περιουσίας του αφάντου.
  Ματαίωσις αιτήσεως αφανείας.
  ’ρθρ.45.-Εάν κατά την διάρκειαν της περί αφανείας δίκης εμφανισθή ο εξαφανισθείς, ή ληφθώσι περί αυτού ειδήσεις, ή αποδειχθή ο θάνατος αυτού, η αίτησις περί αφανείας απορρίπτεται.
  ’ρσις αφανείας
  ’ρθρ.46.-Αιτήσει του έχοντος έννομον συμφέρον το δικαστήριον δύναται να άρη την κατάστασιν της αφανείας, ή να μεταβάλη τον χρόνον της ενάρξεως αυτής. Εις την δίκην κλητεύεται και ο αιτήσας την κήρυξιν της αφανείας, ή, αν ούτος απεβίωσεν ή κατοική εν τη αλλοδαπή ή είναι αγνώστου διαμονής, ο εισαγγελεύς.
  Δημοσίευσις αποφάσεως
  ’ρθρ.47.-Η κηρύττουσα την αφάνειαν απόφασις ως και η αίρουσα την κατάστασιν της αφανείας ή μεταβάλλουσα τον χρόνον ενάρξεως αυτής, τελεσίδικος καταστάσα, δημοσιεύεται κατά την διάταξιν του άρθρ. 43 παρ. 1 και από της δημοσιεύσεως ισχύει έναντι παντός. Περί του εν τη αποφάσει βεβαιουμένου γεγονότος συντάσσεται ληξιαρχική πράξις, ή γίνεται αντίστοιχος επί ταύτης μνεία.


Σελ. 18(α)
Τεύχος Ε51-Σελ. 4

  
Αποτέλεσμα κηρυχθείσης αφανείας
  ’ρθρ.48.-Από της δημοσιεύσεως της κηρυττούσης την αφάνειαν τελεσιδίκου αποφάσεως, δύνανται, ενόσω εν τω νόμω δεν ορίζεται άλλως, να ασκηθώσι πάντα τα δικαιώματα, τα εξαρτώμενα εκ του θανάτου του αφάντου ωσεί ο θάνατος είχεν αποδειχθή.
  Τα αποτελέσματα της κηρύξεως της αφανείας άρχονται από του καθορισθέντος υπό της αποφάσεως χρόνου ενάρξεως της αφανείας.


  
’ρθρ.49.-Οι κληρονόμοι και κληροδόχοι επί της περιουσίας του αφάντου υποχρεούνται εις παροχήν ασφαλείας περί της ενδεχομένης αποδόσεως της περιουσίας εις επικρατεστέρους δικαιούχους ή εις τον άφαντον. Δύνανται επίσης να υποχρεωθώσιν εις ασφάλειαν και οι ασκούντες οιονδήποτε άλλο εκ του θανάτου του αφάντου εξαρτώμενον δικαίωμα. Η ασφάλεια αίρεται μετά παρέλευσιν δέκα ετών, αφ' ης παρεδόθη εις τους κληρονόμους ή κληροδόχους η περιουσία, ή ησκήθη άλλο δικαίωμα.
  ’ρθρ.50.-Εάν αναφανή ο άφαντος ή αναγνωρισθώσιν εις τρίτους επικρατέστερα δικαιώματα, οι εκ της κηρύξεως της αφανείας ασκήσαντες δικαίωμα υποχρεούνται εις απόδοσιν των ληφθέντων, επί δε κληρονομίας εφαρμόζονται αι διατάξεις της περί κλήρου αγωγής.
  Κατοικία
  ’ρθρ.51.-"Το πρόσωπο έχει κατοικία τον τόπο της κύριας και μόνιμης εγκατάστασής του. Κανένας δεν μπορεί να έχει συγχρόνως περισσότερες από μία κατοικίες. Για τις υποθέσεις που αναφέρονται στην άσκηση του επαγγέλματος λογίζεται ως ειδική κατοικία του προσώπου ο τόπος όπου ασκεί το επάγγελμά του".
  Το άρθρ. 51 αντικαταστάθηκε ως άνω από το άρθρ. 2 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  ’ρθρ.52.-Η κατοικία διατηρείται μέχρις αποκτήσεως νέας.
  ’ρθρ.53.-Εάν δεν δύναται να αποδειχθή η τελευταία κατοικία του προσώπου, λογίζεται ως κατοικία ο τόπος της διαμονής αυτού.
  Κατοικία εκ του νόμου
  ’ρθρ.54.-Οι διορισθέντες εις δημοσίαν υπηρεσίαν ισόβιον έχουσι κατοικίαν τον τόπον της υπηρεσίας αυτών.
  ’ρθρ.55.-(Καταργήθηκε από το άρθρ. 2 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  ’ρθρ.56.-"Ο ανήλικος που τελεί υπό γονική μέριμνα έχει κατοικία την κατοικία των γονέων του ή του γονέα που ασκεί μόνος του τη γονική μέριμνα. Αν τη γονική μέριμνα ασκούν και οι δύο γονείς χωρίς να έχουν την ίδια κατοικία, ο ανήλικος έχει κατοικία την κατοικία του γονέα με τον οποίο συνήθως διαμένει.
  "Ο ανήλικος που τελεί υπό επιτροπεία ή όποιος τελεί υπό πλήρη στερητική δικαστική συμπαράσταση, έχει κατοικία την κατοικία του επιτρόπου ή του δικαστικού συμπαραστάτη του".
  Η δεύτερη παράγραφος αντικαταστάθηκε ως άνω από το άρθρ. 15 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Το άρθρ. 56 αντικαταστάθηκε ως άνω από το άρθρ. 2 Νόμ 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  
Δικαίωμα επί της ιδίας προσωπικότητος
  ’ρθρ.57.-Ο προσβαλλόμενος παρανόμως εις την προσωπικότητα αυτού δικαιούται να απαιτήση την άρσιν της προσβολής, έτι δε την παράλειψιν ταύτης εν τω μέλλοντι. Εάν η προσβολή αφορά την προσωπικότητα αποθανόντος, το προς τούτο δικαίωμα έχουσιν ο σύζυγος, οι κατιόντες, οι ανιόντες, οι αδελφοί και οι εκ διαθήκης κληρόνομοι.
  Περαιτέρω αξίωσις προς αποζημίωσιν κατά τας περί αδικοπραξιών διατάξεις δεν αποκλείεται.
  Δικαίωμα επί του ονόματος.
  ’ρθρ.58.-Εάν εις τον δικαιούμενον να φέρη ωρισμένον όνομα αμφισβητήται παρ' άλλου το δικαίωμα τούτο, ή εάν τις ποιήται παρανόμως χρήσιν ωρισμένου ονόματος, δύναται ο δικαιούχος ή πας εντεύθεν βλαπτόμενος να ζητήση την άρσιν της προσβολής, έτι δε τη παράλειψιν ταύτης εν τω μέλλοντι. Περαιτέρω αξίωσις προς αποζημίωσιν κατά τας περί αδικοπραξιών διατάξεις δεν αποκλείεται.
  Ικανοποίησις ηθικής βλάβης
  ’ρθρ.59.-Το δικαστήριον κατά τας περιπτώσεις των δύο προηγουμένων άρθρων δύναται δια της αποφάσεώς του, αιτήσει του προσβληθέντος και λαμβάνομένου υπ' όψει του είδους της προσβολής, να καταδικάση τον υπαίτιον και εις ικανοποίησιν της ηθικής βλάβης του προσβληθέντος. Αύτη συνίσταται εις καταβολήν χρηματικού ποσού, εις δημοσίευμα, ή και εις παν ό,τι ενδείκνυεται εκ των περιστάσεων.
  Δικαίωμα επί των προϊόντων της διανοίας
  ’ρθρ.60.-Ο προσβαλλόμενος παρανόμως εις
το αποκλειστικόν δικαίωμα επί των προϊόντων
της διανοίας αυτού, δικαιούται να απαιτήση κα-
τά τους όρους του νόμου την άρσιν της προσβο-
λής, έτι δε την παράλειψιν ταύτης εν τω μέλ-
λοντι. Περαιτέρω αξίωσις προς αποζημίωσιν κατά τας  περί  αδικοπραξιών   διατάξεις  δεν   αποκλείεται.


















(Αντί για τη σελ. 19(α) Σελ. 19(β)
Τεύχος 1255-Σελ. 5
  
Βλ. νομοθεσίαν περί πνευματικής ιδιοκτησίας κατωτ. κεφαλ. Ε. Περί διπλωμάτων ευρεσιτεχνίας βλ 11. Δδ. Πρβλ. και άρθρ. 14 Εισαγωγ. Νόμου.
  ΚΕΦΑΛΑΙΟΝ ΤΕΤΑΡΤΟΝ
  Νομικά πρόσωπα
  Νομικά πρόσωπα εν γένει
  ’ρθρ.61.-Ένωσις προσώπων προς επιδίωξιν ωρισμένου σκοπού, ως επίσης σύνολον περιουσίας τεταγμένης εις εξυπηρέτησιν ωρισμένου σκοπού, δύνανται να αποκτήσωσι προσωπικότητα (νομικόν πρόσωπον) τηρουμένων των εν τω νόμω αναγραφομένων όρων.
  Έκτασις ικανότητος
  ’ρθρ.62.-Η ικανότης του νομικού προσώπου δεν εκτείνεται επί εννόμων σχέσεων, αίτινες προϋποθέτουσιν ιδιότητας φυσικού προσώπου.
  Έγγραφον περί της συστάσεως
  ’ρθρ.63.-Η συστατική πράξις, το καταστατικόν ή ο οργανισμός του νομικού προσώπου συντάσσονται εγγράφως.
  ΄Εδρα
  ’ρθρ.64.-Το νομικόν πρόσωπον, ενόσω εν τη συστατική πράξει ή τω καταστατικώ δεν ωρίσθη άλλως, έχει έδραν τον τόπον, ένθα λειτουργεί η διοίκησις αυτούς.
  Διοίκησις
  ’ρθρ.65.-Το νομικόν πρόσωπον διοικείται υφ' ενός ή πλειόνων προσώπων. Επί πολυμελούς διοικήσεως αι αποφάσεις λαμβάνονται, μη οριζομένου άλλως εν τη συστατική πράξει ή τω καταστατικώ, κατ' απόλυτον πλειοψηφίαν των παρόντων.
  ’ρθρ.66.-Μέλος της διοικήσεως δεν δικαιούται εις ψήφον εάν η απόφασις αφορά την επιχείρησιν δικαιοπραξίας ή την έγερσιν ή την κατάργησιν δίκης μεταξύ του νομικού προσώπου αφ' ενός και του μέλους αφ' ετέρου, ή του συζύγου αυτού, ή συγγενούς εξ αίματος μέχρι και του τρίτου βαθμού.
  Εξουσία της διοικήσεως
  ’ρθρ.67.-Ο έχων την διοίκησιν επιμελείται των υποθέσεων του νομικού προσώπου και αντιπροσωπεύει τούτο δικαστικώς και εξωδίκως. Υποκατάστασις, ενόσω η συστατική πράξις ή το καταστατικόν δεν ορίζει άλλως, απαγορεύεται.






Σελ. 20(β)
Τεύχος 1255-Σελ. 6

  
’ρθρ.68.-Η έκτασις της εξουσίας του έχοντος την διοίκησιν προσδιορίζεται εκ της συστατικής πράξεως ή του καταστατικού, ο δε προσδιορισμός ούτος ισχύει και έναντι τρίτων. Δια της συστατικής πράξεως ή του καταστατικού δύνανται να ανατεθώσιν ωρισμέναι υποθέσεις εις ίδιον πρόσωπον. Η εξουσία τούτου εν αμφιβολία εκτείνεται και εις πάσαν συναφή πράξιν.
  Κατά τα λοιπά αι διατάξεις περί αντιπροσωπεύσεως και εντολής εφαρμόζονται αναλόγως.
  Έλλειψις προσώπων διοικήσεως
  ’ρθρ.69.-Εάν ελλείπωσι τα προς διοίκησιν του νομικού προσώπου απαιτούμενα πρόσωπα ή συγκρούωνται τα συμφέροντα τούτων προς τα του νομικού προσώπου, ο πρόεδρος των πρωτοδικών τη αιτήσει του έχοντος έννομον συμφέρον διορίζει προσωρινήν διοίκησιν.
  Δικαιοπραξίαι νομικού προσώπου
  ’ρθρ.70.-Δικαιοπραξίαι επιχειρηθείσαι υπό του διοικούντος το νομικόν πρόσωπον οργάνου εντός των ορίων της εξουσίας του υποχρεούσι το νομικόν πρόσωπον.
  Ευθύνη νομικού προσώπου
  ’ρθρ.71.-Το νομικόν πρόσωπον ευθύνεται εκ των πράξεων ή παραλείψεων των αντιπροσωπευόντων αυτό οργάνων, εφ' όσον η πράξις ή η παράλειψις έλαβε χώραν κατά την εκτέλεσιν των ανατεθειμένων εις αυτά καθηκόντων και παράγει υποχρεώσιν αποζημιώσεως. Ευθύνεται επί πλέον εις ολόκληρον και το υπαίτιον πρόσωπον.

  
’ρθρον 72
  Εκκαθάρισις
  Το νομικόν πρόσωπον άμα τη διαλύσει διατελεί αυτοδικαίως εν εκκαθαρίσει. Μέχρι πέρατος της εκκαθαρίσεως και δια τας ανάγκας αυτής λογίζεται υφιστάμενον.
  ’ρθρον 73
  Η εκκαθάρισις, εφ' όσον εν τω νόμω ή εν τη συστατική πράξει ή τω καταστατικώ δεν ορίζεται άλλως, ή εφ' όσον υπό του αρμοδίου οργάνου δεν απεφασίσθη άλλως, γίνεται υπό των εχόντων την διοίκησιν του νομικού προσώπου. Εν ελλείψει τοιούτων, ο εκκαθαριστής, είς ή πλείονες, διορίζεται υπό του προέδρου των πρωτοδικών.
  ’ρθρον 74
  Ο εκκαθαριστής επέχει θέσιν διοικούντος το νομικόν πρόσωπον. Η εξουσία αυτού περιορίζεται εις τας ανάγκας της εκκαθαρίσεως.
  ’ρθρον 75
  Ο εκκαθαριστής ευθύνεται εις αποζημίωσιν των δανειστών του νομικού προσώπου δια πάσαν εκ πταίσματος αυτού παράβασιν των υποχρεώσεών του. Πλείονες εκκαθαρισταί ευθύνονται εις ολόκληρον.
  ’ρθρον 76
  Η εκκαθάρισις ενεργείται κατα τας διατάξεις περί δικαστικής εκκαθαρίσεως κληρονομίας, εφαρμοζομένας αναλόγως.
  Βλ. άρθρ. 1913-1922 Αστ. Κ.
  ’ρθρον 77
  Τύχη περιουσίας
  Η περιουσία του διαλυθέντος εν διαλύσεινομικού προσώπου, εφ' όσον εν τω νόμω ή εν τη συστατική πράξει ή τω καταστατικώ δεν ορίζεται άλλως, ή εφ' όσον υπό του αρμοδίου οργάνου δεν απεφασίσθη άλλως, περιέρχεται εις το δημόσιον. Τούτο υποχρεούται εις την δι' αυτής εκπλήρωσιν του σκοπού του νομικού προσώπου.
  ’ρθρον 78
  Σωματείον
  Ένωσις προσώπων επιδιώκουσα σκοπόν μη κερδοσκοπικόν αποκτά προσωπικότητα δια της εγγραφής εις το επί τούτω δημόσιον βιβλίον (σωματείον), τηρούμενον παρά τω πρωτοδικείω της έδρας αυτού. Προς σύστασιν σωματείου απαιτούνται είκοσι τουλάχιστον πρόσωπα.
  Δια την περί σωματείων νομοθεσίαν βλ. άρθρ. 12 Εισαγ. Ν. και τόμ. 14 Κεφ. Α.
  
’ρθρον 79
  Αίτησις εγγραφής σωματείου
  Προς εγγραφήν του σωματείου εις το βιβλίον υποβάλλεται εις το πρωτοδικείον αίτησις των ιδρυτών ή της διοικήσεως του σωματείου. Εις την αίτησιν επισυνάπτονται η συστατική πράξις, τα ονόματα των μελών της διοικήσεως και το καταστατικόν υπογεγραμμένον υπό των μελών και φέρον χρονολογίαν.
  Τηρείται η επ' αναφορά διαδικασία (’ρθρ. 121 Εισαγ. Νόμου)
  ’ρθρον 80
  Καταστατικόν σωματείου
  Το καταστατικόν δέον επί ποινή ακυρότητος να καθορίζη: 1.τον σκοπόν, την επωνυμίαν και την έδραν του σωματείου. 2.τους όρους της εισόδου, αποχωρήσεως και αποβολής των μελών, ως και τα δικαιώματα και τας υποχρεώσεις αυτών. 3.τους πόρους του σωματείου. 4.τον τρόπον της δικαστικής και εξωδίκου αντιπροσωπεύσεως του σωματείου. 5.τα όργανα της διοικήσεως του σωματείου ως και τους όρους του καταρτισμού και της λειτουργίας αυτής και της παύσεως των οργάνων αυτής. 6.τους όρους, υφ' ους συγκαλείται, συνεδριάζει και αποφασίζει η συνέλευσις των μελών. 7.τους όρους της τροποποιήσεως του καταστατικού. 8.τους όρους της διαλύσεως του σωματείου.
  ’ρθρον 81
  Απόφασις εγγραφής σωματείου
  Το πρωτοδικείον, εφ' όσον συντρέχουσιν οι νόμιμοι όροι, δεχεται την αίτησιν και διατάσσει: 1.την δια του τύπου δημοσίευσιν περιλήψεως του καταστατικού περιεχούσης τα ουσιώδη αυτού στοιχεία. 2.την εγγραφήν του σωματείου εις το βιβλίον των σωματείων. Η εγγραφή αύτη περιλαμβάνει το όνομα και την έδραν του σωματείου, την χρονολογίαν του καταστατικού, τα μέλη της διοικήσεως και τους περιοριστικούς αυτής όρους.
  Το καταστατικόν βεβαιούμενον υπό του προέδρου του δικαστηρίου κατατίθεται εις το αρχείον αυτού.
  









Σελ. 21
  
’ρθρον 82
  Κατά της αποφάσεως του πρωτοδικείου επιτρέπεται μόνον έφεσις. Δικαίωμα εφέσεως κατά της απορριπτούσης την αίτησιν αποφάσεως έχει μόνον ο αιτήσας, κατά δε της δεχομένης την αίτησιν μόνον η εποπτεύουσα αρχή.
  ’ρθρον 83
  Χρόνος αφ' ου υπάρχει το σωματείον
  Το σωματείον αποκατά προσωπικότητα από της εγγραφής εις το επί τούτω βιβλίον. Η εγγραφή γίνεται άμα ως η διατάσσουσα αυτήν απόφασις καταστή τελεσίδικος.
  ’ρθρον 84
  Εγγραφή τροποποιήσεως καταστατικού
  Πάσα τροποποίησις του καταστατικού ισχύει μόνον μετά την εγγραφήν αυτής εις το βιβλίον κατά τας διατάξεις των άρθρων 79, 81, και 82.
  ’ρθρον 85
  Σημείωσις διαλύσεως σωματείου
  Η διάλυσις του σωματείου όπωσδήποτε επερχομένη ως και τα ονόματα των εκκαθαριστών σημειούνται εις το βιβλίον των σωματείων παραπλεύρως της εγγραφής. Η σημείωσις γίνεται αιτήσει της διοικήσεως του σωματείου ή της προκαλεσάσης την διάλυσιν αρχής.
  ’ρθρον 86
  Είσοδος νέων μελών
  Εφ' όσον το καταστατικόν δεν ορίζει άλλως, είσοδος νέων μελών επιτρέπεται πάντοτε.
  ’ρθρον 87
  Αποχώρησις μελών
  Τα μέλη δικαιούνται να αποχωρήσωσι του σωματείου. Η αποχώρησις δέον να γνωστοποιήται τρεις τουλάχιστον μήνας προ της λήξεως του λογιστικού έτους και ισχύει δια το τέλος αυτού.
  ’ρθρον 88
  Αποβολή μελών
  Αποβολή μέλους επιτρέπεται: 1.καθ' ας περιπτώσεις προβλέπει το καταστατικόν. 2.εάν συντρέχη σπουδαίος λόγος και αποφασίση περί τούτου η συνέλευσις.
  Το αποβληθέν μέλος εντός δύο μηνών, αφ' ης εγνωστοποιήθη εις αυτό η περί αποβολής απόφασις, δικαιούται εις προσφυγήν ενώπιον του προέδρου των πρωτοδικών εάν η αποβολή εγένετο εναντίον των όρων του καταστατικού, ή αν δεν συνέτρεχον προς ταύτην σπουδαίοι λόγοι.
  
Σελ. 22
  
  
’ρθρον 89
  Ισοτιμία μελών
  Πάντα τα μέλη του σωματείου έχουσιν ίσα δικαιώματα. Ιδιαίτερα δικαιώματα απονέμονται ή αφαιρούνται τη συναινέσει πάντων των μελών.
  ’ρθρον 90
  Δικαιώματα και υποχρεώσεις εξελθόντων μελών
  Μέλη του σωματείου εξελθόντα ουδέν δικαίωμα έχουσιν επί της περιουσίας του σωματείου.
  Εις καταβολήν της εισφοράς αυτών ευθύνονται αναλόγως του χρόνου, καθ' ον διετέλεσαν μέλη.
  ’ρθρον 91
  Αμεταβίβαστον ιδιότητος μέλους
  Η ιδιότης του μέλους, εφ' όσον το καταστατικόν δεν ορίζει άλλως, είναι ανεπίδεκτος αντιπροσωπεύσεως και δεν μεταβιβάζεται ούτε κληρονομείται.
  ’ρθρον 92
  Διοίκησις σωματείου
  Η διοίκησις του σωματείου, εφ' όσον το καταστατικόν δεν ορίζει άλλως, αποτελείται εκ μελών του σωματείου.
  ’ρθρον 93
  Συνέλευσις σωματείου
  Η συνέλευσις των μελών αποτελεί το ανώτατον όργανον του σωματείου και αποφασίζει περί πάσης υποθέσεως αυτού μη υπαγομένης εις την αρμοδιότητα άλλου οργάνου. Η συνέλευσις, εφ' όσον το καταστατικόν δεν ορίζει άλλως, ιδία εκλέγει τα πρόσωπα της διοικήσεως, αποφασίζει περί της εισόδου ή αποβολής μέλους, περί εγκρίσεως του ισολογισμού, περί μεταβολής του σκοπού του σωματείου, περί τροποποιήσεως του καταστατικού και περί διαλύσεως του σωματείου.
  ’ρθρον 94
  ΄Εργον της συνελεύσεως
  Η συνέλευσις έχει την εποπτείαν και τον έλεγχον των οργάνων της διοικήσεως και δικαιούται οποτεδήποτε να παύη αυτά, επιφυλαττομένου του δικαιώματος τούτων προς απαίτησιν της συμφωνηθείσης αμοιβής. Το προς παύσιν δικαίωμα της συνελεύσεως δεν δύναται δια του καταστατικού να περιορισθή, εφ' όσον η παύσις των οργάνων υπαγορεύεται εκ σπουδαίων λόγων και ιδία ένεκα βαρείας παραβάσεως των καθηκόντων αυτών, ή ανικανότητος προς τακτικήν διαχείρισιν.

  
Σύγκλησις
  ’ρθρ.95.-Η συνέλευσις συγκαλείται υπό της διοικήσεως, καθ' ας περιπτώσεις ορίζει το καταστατικόν, ή οσάκις τούτο επιβάλλεται εκ του συμφέροντος του σωματείου.
  ’ρθρ.96.-Η συνέλευσις συγκαλείται εάν ζητήση τούτο ο υπό του καταστατικού οριζόμενος αριθμός μελών. Εν ελλείψει τοιούτου ορισμού, δύναται να ζητήση την σύγκλησιν το έν πέμπτον των μελών δι' εγγράφου αιτήσεως αναγραφούσης τα συζητητέα θέματα.
  Εάν η αίτησις δεν εισακουσθή, ο πρόεδρος των πρωτοδικών δύναται να εξουσιοδοτήση τους αιτούντας όπως συγκαλέσωσι την συνέλευσιν και να ρυθμίση τα της προεδρίας αυτής.
  Λήψις αποφάσεων συνελεύσεως
  ’ρθρ.97.-Αι αποφάσεις της συνελεύσεως λαμβάνονται κατ' απόλυτον πλειοψηφίαν των παρόντων μελών. Απόφασις επί θέματος μη αναγραφέντος εν τη προσκλήσει είναι άκυρος.
  Η απόφασις δύναται να ληφθή και άνευ συνελεύσεως των μελών, εάν πάντα τα μέλη δηλώσωσιν εγγράφως την συναίνεσιν αυτών επί τινος προτάσεως.
  ’ρθρ.98.-Δεν δικαιούται εις ψήφον μέλος τι, εάν η απόφασις αφορά την επιχείρησιν δικαιοπραξίας ή την έγερσιν ή κατάργησιν δίκης μεταξύ του σωματείου αφ' ενός και του μέλους αφ' ετέρου, ή του συζύγου αυτού, ή συγγενούς εξ αίματος μέχρι και του τρίτου βαθμού.
  ’ρθρ.99.-Προς λήψιν αποφάσεως περί τροποποιήσεως του καταστατικού ή περί διαλύσεως του σωματείου, απαιτείται η παρουσία του ημίσεος τουλάχιστον των μελών και η πλειοψηφία των τριών τετάρτων των παρόντων.
  ’ρθρ.100.-Προς λήψιν αποφάσεως περί μεταβολής του σκοπού του σωματείου απαιτείται η συναίνεσις πάντων των μελών. Η συναίνεσις των απόντων δίδεται εγγράφως.
  Ακυρότης αποφάσεως συνελεύσεως
  ’ρθρ.101.-Απόφασις της συνελεύσεως αντικειμένη εις τον Νόμον ή το καταστατικόν είναι άκυρος. Η ακυρότης κηρύσσεται υπό του δικαστηρίου επί τη αγωγή μέλους μη συναινέσαντος ή παντός έχοντος έννομον συμφέρον. Η αγωγή αποκλείεται μετά παρέλευσιν έξ μηνών από της αποφάσεως της συνελεύσεως. Η κηρύττουσα την ακυρότητα απόφασις ισχύει υπέρ και κατά πάντων.
  ’ρθρ.102.-Ο πρόεδρος των πρωτοδικών αιτήσει της διοικήσεως του σωματείου ή μέλους αυτού ή του εισαγγελέως, δύναται να αναστείλη την εκτέλεσιν αποφάσεως ακύρου.
  
Διάλυσις σωματείου
  ’ρθρ.103.-Το σωματείον διαλύεται κατά πάντα χρόνον δι' αποφάσεως της συνελεύσεως των μελών.
  ’ρθρ.104.-Το σωματείον διαλύεται καθ' ας περιπτώσεις ορίζει περί τούτου το καταστατικόν.
  Το σωματείον διαλύεται άμα ως τα μέλη αυτού εμειώθησαν εις ολιγώτερα των δέκα.
  ’ρθρ.105.-Το σωματείον δύναται να διαλυθή δι' αποφάσεως του πρωτοδικείου επί τη αιτήσει της διοικήσεως του σωματείου, ή του ενός πέμπτου των μελών, ή της εποπτευούσης αρχής:1.εάν λόγω μειώσεως του αριθμού των μελών ή άλλων αιτίων αποβαίνη αδύνατος ή ανάδειξις διοικήσεως, ή εν γένει καθίσταται αδύνατος η εξακολούθησις του σωματείου συμφώνως προς το καταστατικόν. 2.εάν εξεπληρώθη ο σκοπός του σωματείου, ή αν ένεκα μακράς αδρανείας συνάγεται εγκατάλειψις του σκοπού αυτού. 3.εάν το σωματείον επιδιώκη σκοπόν διάφορον του εν τω καταστατικώ καθοριζομένου, ή αν ο σκοπός ή η λειτουργία του σωματείου απέβησαν παράνομοι ή ανήθικοι ή αντίθετοι προς την δημοσίαν τάξιν.
  (Η απόφασις του Πρωτοδικείου υπόκειται μόνον εις έφεσιν).
  Η παρ 2 κατηργήθη δια του άρθρ. 53 Εισαγ. Νόμου Κωδ. Πολιτ. Δικον. Α.Ν. 44/1967 (τόμ. 10).
  Τηρείται η επ' αναφορά διαδικασία (’ρθρ. 121 Εισαγ.Νόμου).
  Περιουσία διαλυθέντος σωματείου
  ’ρθρ.106.-Η περιουσία του διαλυθέντος σωματείου εν ουδεμιά περιπτώσει διανέμεται μεταξύ των μελών.
  Ενώσεις μη αποτελούσαι σωματεία
  ’ρθρ.107.-Επί ενώσεως προσώπων προς επιδίωξιν σκοπού μη αποτελούσης σωματείον, εφ' όσον δεν ορίζεται άλλο τι, ισχύουσιν αι περί εταιρείας διατάξεις. ’μα ως η ένωσις αύτη μετατραπή εις σωματείον, η μεταβίβασις της περιουσίας εις τούτο γίνεται κατά τας κοινάς διατάξεις.
  Ίδρυμα
  ’ρθρ.108.-Εάν δι' ιδρυτικής πράξεως ετάχθη περιουσία προς εξυπηρέτησιν ωρισμένου σκοπού, το ίδρυμα αποκτά προσωπικότητα δια Β.Δ./τος εγκρίνοντος την σύστασιν αυτού.
  Ιδρυτική πράξις
  ’ρθρ.109.-Η ιδρυτική πράξις γίνεται είτε δια δικαιοπραξίας εν ζωή είτε δια διατάξεως τελευταίας βουλήσεως. Η εν ζωή δικαιοπραξία απαιτείται να γίνη δια συμβολαιογραφικού εγγράφου.

(Αντί της σελ. 23) Σελ. 23(α)
340-151
  
Περιεχόμενον αυτής
  ’ρθρ.110.-Εν τη ιδρυτική πράξει δέον να καθορίζεται ο σκοπός του ιδρύματος, η αφιερουμένη περιουσία και ο οργανισμός αυτού.
  Ο οργανισμός δύναται να ορισθή ή να συμπληρωθή ή τροποποιηθή και δια του εγκρίνοντος το ίδρυμα Δ/τος, τηρουμένης της θελήσεως του ιδρυτού. Η συμπλήρωσις ή τροποποιήσις δύναται να γίνη υπό τους αυτούς όρους και δια μεταγενεστέρου Δ/τος, επιφυλαττομένης της διατάξεως του άρθρ. 119.
  Ανάκλησις ιδρυτικής πράξεως
  ’ρθρ.111.-Αιτήσει του ιδρυτού το δικαστήριον δύναται να επιτρέψη την ανάκλησιν της ιδρυτικής πράξεως:1.ένεκα επιγενομένης απορίας του ιδρυτού:2.ένεκα σπουδαίων λόγων δικαιολογούντων την ανάκλησιν.
  Μετά την έκδοσιν του Δ/τος δεν χωρεί αίτησις περί ανακλήσεως.
  Τηρείται η επ' αναφορά διαδικασία (’ρθρ. 121 Εισαγ. Νόμου).
  Έγκρισις Ιδρύματος
  ’ρθρ.112.-Η έγκρισις του ιδρύματος προκαλείται αυτεπαγγέλτως υπό της προς τούτο αρμοδίας αρχής.
  Υποχρεώσεις ιδρυτού
  ’ρθρ.113.-Ο ιδρυτής από της συστάσεως του ιδρύματος υποχρεούται να μεταβιβάση εις τούτο την υπ' αυτού ταχθείσαν περιουσίαν.
  Δικαιώματα μεταβιβαζόμενα απλώς δι' εκχωρήσεως, ελλείψει εναντίας βουλήσεως του ιδρυτού, μεταβιβάζονται αυτοδικαίως άμα τη συστάσει του ιδρύματος.
  Ίδρυσις μετά θάνατον ιδρυτού
  ’ρθρ.114.-Ίδρυμα συσταθέν μετά θάνατον του ιδρυτού, ως προς την ταχθείσαν υπέρ αυτού περιουσίαν λογίζεται υφιστάμενον κατά τον χρόνον του θανάτου του ιδρυτού.
  Δικαιώματα δανειστών και μεριδούχων
  ’ρθρ.115.-Η σύστασις του ιδρύματος, έναντι των πιστωτών και των νομίμων μεριδούχων του ιδρυτού, υπόκειται εις προσβολήν κατά τας περί δωρεών διατάξεις.
  Δικαιώματα ωφελουμένων προσώπων
  ’ρθρ.116.-Τα εκ του σκοπού του ιδρύματος ωφελούμενα πρόσωπα έχουσι κατά τούτου αγωγήν. Εάν τα πρόσωπα ταύτα δεν προσδιορίζωνται επαρκώς εκ της ιδρυτικής πράξεως ο προσδιορισμός γίνεται υπό της διοικήσεως του ιδρύματος κατ' εύλογον κρίσιν.

Σελ. 24(α)
340-152

  
Τέλος ιδρύματος
  ’ρθρ.117.-Το ίδρυμα παύει υφιστάμενον, καθ' ας περιπτώσεις ορίζεται τούτο εν τη ιδρυτική πράξει ή τω οργανισμώ αυτού.
  ’ρθρ.118.-Το ίδρυμα διαλύεται δια Β.Δ/τος:1.εάν ο σκοπός αυτού εξεπληρώθη ή απέβη ανέφικτος. 2.εάν εξέκλινε του σκοπού του, ή αν ο σκοπός ή η λειτουργία αυτού απέβη παράνομος ή ανήθικος, ή αντίθετος προς την δημοσίαν τάξιν.

  
Μεταβολή οργανισμού
  ’ρθρ.119.-Αιτήσει της διοικήσεως του ιδρύματος δύναται να μεταβληθή ο οργανισμός αυτού, και εναντίον έτι της θελήσεως του ιδρυτού, εάν η μεταβολή αύτη επιβάλλεται προς συντήρησιν της περιουσίας του ιδρύματος ή εκπλήρωσιν του σκοπού αυτού.
  Μετατροπή σκοπού
  ’ρθρ.120.-Εάν ο σκοπός του ιδρύματος κατέστη ανέφικτος, δια Β.Δ/τος προκαλουμένου υπό της αρμοδίας αρχής δύναται να δοθή εις το ίδρυμα έτερος παρεμφερής σκοπός κατά την πιθανωτέραν θέλησιν του ιδρυτού.
  ’ρθρ.121.-Η μεταβολή του περιεχομένου ή των όρων της ιδρυτικής πράξεως κατά τας υπέρ δημοσίου ή κοινωφελούς σκοπού διατάξεις αυτής, απαγορεύεται. Εξαιρετικώς δύναται δι' ειδικού νόμου, όταν η θέλησις του ιδρυτού αποβαίνη απολύτως απραγματοποίητος, να διατεθή η ταχθείσα περιουσία προς άλλον παρεμφερή σκοπόν.
  Επιτροπαί εράνων
  ’ρθρ.122.-Επιτροπαί εκ πέντε τουλάχιστον μελών, σκοπούσαι την συλλογήν χρημάτων ή άλλων αντικειμένων δι' εράνων, εορτών ή άλλων παρομοίων μέσων χάριν ωρισμένου δημοσίου ή κοινωφελούς σκοπού (επιτροπαί εράνων), αποκτώσι προσωπικότητα δια Β.Δ/τος.
  Διάταγμα συστάσεως
  ’ρθρ.123.-Το Δ/μα περιλαμβάνει τον οργανισμόν και τα μέλη της επιτροπής και καθορίζει το έργον και την έδραν αυτής ως και το χρονικόν διάστημα προς περάτωσιν του έργου της. Το χρονικόν διάστημα δύναται να παραταθή.
  Διάλυσις επιτροπής
  ’ρθρ.124.-Η επιτροπή παύει υφισταμένη άμα ως παρέλθη ο ταχθείς χρόνος ή περατωθή το έργον αυτής.
  ’ρθρ.125.-Η επιτροπή δύναται να διαλυθή δια Β.Δ/τος:1.εάν αύτη αποφασίση την διάλυσίν της. 2.εάν αύτη εξέκλινε του έργου της. 3.εάν η εκτέλεσις του έργου της κατέστη ανέφικτος, ή συνάγεται οπωσδήποτε ότι εγκατελείφθη. 4.εάν ο σκοπός απέβη παράνομος ή ανήθικος ή αντίκειται εις την δημοσίαν τάξιν.
  Υποκατάστασις ιδρύματος
  ’ρθρ.126.-Εάν η συλλεγείσα υπό της επιτροπής περουσία προωρίσθη εκ του οργανισμού υπέρ ωρισμένου διαρκούς τινος σκοπού, δια την περαιτέρω εκπλήρωσιν τούτου απαιτείται η σύστασις ιδρύματος και εφαρμόζονται αι περί τούτου διατάξεις.
  
ΚΕΦΑΛΑΙΟΝ ΠΕΜΠΤΟΝ
  Δικαιοπραξίαι
  Ενήλικος
  ’ρθρ.127.-"Όποιος έχει συμπληρώσει το δέκατο όγδοο έτος της ηλικίας του (ενήλικος) είναι ικανός για κάθε δικαιοπραξία".
  Το άρθρ. 127 αντικαταστάθηκε ως άνω από το άρθρ. 3 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ανίκανοι για δικαιοπραξία
  "’ρθρ.128.-Ανίκανοι για δικαιοπραξία είναι: 1. όποιοι δεν έχουν συμπληρώσει το δέκατο έτος, 2. όποιοι βρίσκονται σε πλήρη στερητική δικαστική συμπαράσταση.
  Το άρθρ. 128 ΑΚ αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Περιορισμένα ικανοί
  "’ρθρ.129.-Περιορισμένη ικανότητα για δικαιοπραξία έχουν:1)οι ανήλικοι που συμπλήρωσαν το δέκατο έτος. 2)όποιοι βρίσκονται σε μερική στερητική δικαστική συμπαράσταση 3)όποιοι βρίσκονται σε επικουρική δικαστική συμπαράσταση".
  Το άρθρ. 129 ΑΚ, αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Δήλωσις βουλήσεως υπό ανικάνων
  ’ρθρ.130.-Η δήλωσις βουλήσεως είναι άκυρος εφ' όσον ο δηλών στερείται ικανότητος προς δικαιοπραξιών.
  "’ρθρ.131.-Η δήλωση της βούλησης είναι άκυρη αν, κατά το χρόνο που έγινε, το πρόσωπο δεν είχε συνείδηση των πράξεών του ή βρισκόταν σε ψυχική ή διανοητική διαταραχή που περιόριζε αποφασιστικά τη λειτουργία της βούλησής του.
  Οι κληρονόμοι μπορούν, μέσα σε μια πενταετία από την επαγωγή, να προσβάλλουν για έναν από τους λόγους της προηγούμενης παραγράφου τις μη χαριστικές δικαιοπραξίες που έγιναν από τον κληρονομούμενο ή προς αυτόν τότε μόνο:1.αν κατά την κατάρτιση της δικαιοπραξίας εκκρεμούσε διαδικασία για τη υποβολή του κληρονομουμένου σε δικαστική συμπαράσταση λόγω ψυχικής ή διανοητικής διαταραχής, που δεν πρόλαβε να ολοκληρωθεί ή αν μετά την κατάρτιση ο κληρονομούμενος   υποβλήθηκε  σε  δικαστική   συμπαράσταση   για




(Αντί για τη σελ. 25(α) Σελ. 25(β)
Τεύχος 1255-Σελ. 7

την παραπάνω αιτία:2.αν η δικαιοπραξία καταρτίστηκε ενόσω αυτός βρισκόταν έγκλειστος σε ειδική για την κατάστασή του μονάδα ψυχικής υγείας 3, αν η κατάσταση που επικαλούνται οι κληρονόμοι προκύπτει από την ίδια την δικαιοπραξία που προσβάλλεται.
  Το άρθρ. 131 ΑΚ, αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρ.132.-Ένεκα της ακυρότητος του προηγουμένου άρθρου δύναται επί της προς έτερον απευθυνομένης δηλώσεως βουλήσεως ο δηλών να υποχρεωθή κατά τας περιστάσεις εις ανόρθωσιν της εντεύθεν επερχομένης ζημίας, εφ' όσον ο μετ' αυτού συναλλαχθείς ουχί εξ ιδίας υπαιτιότητος ηγνόει την κατάστασιν αυτού, η δε ζημία του δεν δύναται άλλοθεν να θεραπευθή.
  Δικαιπραξίαι του περιωρισμένως ικανού
  ’ρθρ.133.-Τα περιωρισμένης ικανότητος πρόσωπα είναι ικανά προς επιχείρησιν δικαιοπραξίας μόνον κατά τας εν τω νόμω οριζομένας περιπτώσεις ή μόνον υπό τους εν τω νόμω τασσομένους όρους.
  Ανήλικος έχων το 10ον έτος
  ’ρθρ.134.-Ο συμπληρώσας το δέκατον έτος ανήλικος είναι ικανός προς δικαιοπραξίαν, εξ ης ούτος απλώς και μόνον έννομον όφελος πορίζεται.




























Σελ. 26(β)
Τεύχος 1255-Σελ. 8
  
Aνήλικος έχων το 14ον έτος
  ’ρθρ.135.-Ο συμπληρώσας το δέκατον τέταρτον έτος ανήλικος δύναται να διαθέτη ελευθέρως παν ό,τι κερδαίνει εκ της ιδίας αυτού εργασίας, ή εδόθη εις αυτόν προς ιδίαν χρήσιν ή ελευθέραν διάθεσιν.
  Ανήλικος που συμπλήρωσε το 15ο έτος
  ’ρθρ.136.-"Ο ανήλικος που συμπλήρωσε το δέκατο πέμπτο έτος μπορεί, με τη γενική συναίνεση των προσώπων που ασκούν την επιμέλειά του, να συνάψει σύμβαση εργασίας ως μισθωτός. Αν δεν δίνεται η συναίνεση, αποφασίζει το δικαστήριο ύστερα από αίτηση του ανηλίκου".
  Ανήλικος που τελεί γάμο
  ’ρθρ.137.-"Ο έγγαμος ανήλικος μπορεί να επιχειρεί μόνος του κάθε δικαιοπραξία απαραίτητη για να συντηρή ή να βελτιώνει την περιουσία του ή για να αντιμετωπίζει τις ανάγκες της προσωπικής του συντήρησης και εκπαίδευσης, καθώς και τις τρέχουσες ανάγκες της οικογένειάς του. Μπορεί επίσης:1.να εκμισθώνει μόνος τα ακίνητά του, αστικά ή αγροτικά, το πολύ για μία εξαετία. 2.να εισπράττει μόνος του τα εισοδήματα από την περιουσία του. 3.να διεξάγει μόνος του κάθε δίκη σχετική με τις παραπάνω δικαιοπραξίες".
  Τα άρθρ. 136 και 137 αντικαταστάθηκαν ως άνω από το άρθρ. 3 Νόμ. 1329/15-18 Φεβρ. 1983 (ΦΕΚ Α' 25), (κατωτ. αριθ. 8).
  Εικονική δήλωσις
  ’ρθρ.138.-Δήλωσις βουλήσεως ουχί σπουδαίως αλλά κατά το φαινόμενον μόνον γενομένη (εικονική) είναι άκυρος.
  Η υπό εικονικήν δικαιπραξίαν καλυπτομένη ετέρα δικαιοπραξία είναι έγκυρος αν ήθελον αυτήν τα μέρη, συντρέχουσι δε και οι προς σύστασιν αυτής απαιτούμενοι όροι.
  ’ρθρ.139.-Η εικονικότης δεν βλάπτει τον εν αγνοία αυτής συναλλαχθέντα.
  Δήλωσις εκ πλάνης.
  ’ρθρ.140.-Εάν κατά την κατάρτισιν δικαιοπραξίας η δήλωσις ένεκεν ουσιώδους πλάνης δεν συμφωνή προς την βούλησιν του δηλούντος, δικαιούται ούτος να ζητήση την ακύρωσιν της δικαιοπραξίας.
  Πλάνη ουσιώδης
  ’ρθρ.141.-Η πλάνη είναι ουσιώδης όταν αναφέρεται εις σημείον τοιαύτης σπουδαιότητος δια την όλην δικαιοπραξίαν ώστε ο πλανηθείς, εάν εγνώριζε την αληθή κατάστασιν, δεν θα επεχείρει τη δικαιοπραξίαν.
  
’ρθρ.142.-Ως ουσιώδης πλάνη λογίζεται και η πλάνη περί τας ιδιότητας του προσώπου ή του πράγματος, εάν αι ιδιότητες αύται κατά την συμφωνίαν των μερών ή επί τη βάσει της καλής πίστεως και των συναλλακτικών ηθών είναι τοιαύτης σπουδαιότητος δια την όλην δικαιοπραξίαν, ώστε ο πλανηθείς αν εγνώριζε την αληθή κατάστασιν δεν θα επεχείρει αυτήν.
  Πλάνη περί τα παραγωγικά αίτια
  ’ρθρ.143.-Η πλάνη, εφ' όσον εν τω νόμω δεν ορίζεται άλλως, δεν είναι ουσιώδης εάν στρέφεται αποκλειστικώς περί τα παραγωγικά της βουλήσεως αίτια.
  Πότε αποκλείεται η ακύρωσις ένεκα πλάνης
  ’ρθρ.144.-Η δικαιοπραξία δεν ακυρούται ένεκα της πλάνης:1.εάν ο έτερος αποδέχεται την δήλωσιν της βουλήσεως ως εννοεί αυτήν ο πλανώμενος 2.εάν η ακύρωσις αντίκειται εις την καλήν πίστιν.
  Αποζημίωσις ένεκεν ακυρώσεως
  ’ρθρ.145.-Ο αξιών την ακύρωσιν της δικαιοπραξίας ένεκα πλάνης υποχρεούται εις ανόρθωσιν της εκ της ακυρώσεως επερχομένης ζημίας, καθ' όσον αύτη δεν υπερβαίνει το εκ της εγκύρου δικαιοπραξίας διαφέρον.
  Η προς αποζημίωσιν υποχρέωσις αποκλείεται εάν ο ζημιωθείς εγνώριζεν ή ώφειλε να γνωρίζη την πλάνην.
  Εσφαλμένη διαβίβασις δηλώσεως
  ’ρθρ.146.-Εάν δήλωσις βουλήσεως διεβιβάσθη εσφαλμένως εφαρμόζονται αναλόγως αι περί πλάνης διατάξεις.




















(Μετά τη σελ. 26(β) Σελ. 26,01
Τεύχος 1255-Σελ. 9
  

Δήλωσις συνεπεία απάτης
  ’ρθρ.147.-Ο δι' απάτης αχθείς εις δήλωσιν βουλήσεως δικαιούται να ζητήση την ακύρωσιν της δικαιοπραξίας. Επί δηλώσεως απευθυνομένης προς έτερον αν την απάτην μετήλθε τρίτος, η ακύρωσις δύναται να ζητηθή μόνον εφ' όσον ο προς ον η δήλωσις ή έτερος αμέσως αποκτήσας δικαίωμα εξ αυτής εγνώριζεν ή ώφειλε να γνωρίζη την απάτην.
  ’ρθρ.148.-Εάν η εκ της απάτης προκληθείσα πλάνη δεν είναι ουσιώδης, το δε έτερον μέρος αποδέχεται την δήλωσιν της βουλήσεως ως ηθέλησε ταύτην ο απαιτηθείς, το δικαστήριον δύναται να μη ακυρώση την δικαιοπραξίαν.
  ’ρθρ.149.-Ο απατηθείς δικαιούται συν τη ακυρώσει της δικαιοπραξίας να ζητήση και την ανόρθωσιν πάσης άλλης ζημίας κατά τας περί αδικοπραξιών διατάξεις. Δικαιούται ωσαύτως αποδεχόμενος την δικαιπραξίαν να ζητήση μόνον την ανόρθωσιν της ζημίας.
  Δήλωσις συνεπεία απειλής
  ’ρθρ.150.-Όστις παρανόμως ή εναντίον των χρηστών ηθών ήχθη δι' απειλής ασκηθείσης υπό του ετέρου ή τρίτου εις δήλωσιν βουλήσεως, δικαιούται να ζητήση την ακύρωσιν της δικαιοπραξίας.
  ’ρθρ.151.-Η απειλή απαιτείται υπό τας συγκεκριμένας συνθήκας να εμποιή φόβον εις έμφρονα άνθρωπον και να εκθέτη εις σπουδαίον και άμεσον κίνδυνον την ζωήν, την σωματικήν ακεραιότητα, την ελευθερίαν την τιμήν, την περιουσίαν του απειληθέντος ή των στενώτατα μετ' αυτού συνδεομένων προσώπων.
  ’ρθρ.152.-Ο απειληθείς δικαιούται συν τη ακυρώσει της δικαιοπραξίας να ζητήση και την ανόρθωσιν πάσης άλλης ζημίας κατά τας περί αδικοπραξιών διατάξεις. Δικαιούται ωσαύτως αποδεχόμενος την δικαιοπραξίαν να ζητήση μόνον την ανόρθωσιν της ζημίας.
  Απειλή ασκηθείσα υπό τρίτου
  ’ρθρ.153.-Ο υπό το κράτος απειλής ασκηθείσης υπό τρίτου απευθύνας δήλωσιν βουλήσεως προς έτερον, εάν εκ τούτου ακυρωθή αύτη, δύναται κατά τας περιστάσεις να υποχρεωθή εις αποζημίωσιν του ετέρου, εάν ούτος ούτε εγνώριζεν ούτε ώφειλε να γνωρίζη την ασκηθείσαν απειλήν.
  Ακύρωσις
  ’ρθρ.154.-Η ένεκα πλάνης, απάτης ή απειλής ακύρωσις δικαιοπραξίας επέρχεται δια δικαστικής αποφάσως. Την ακύρωσιν δικαιούνται να ζητήσωσι μόνον ο πλανηθείς ή απατηθείς ή απειληθείς και οι κληρονόμοι αυτών.
  
Αγωγή περί ακυρώσεως
  ’ρθρ.155.-Η περί ακυρώσεως αγωγή απευθύνεται κατά του ετέρου συμβαλλομένου, επί δε μονομερούς δικαιοπραξίας κατά του εκ ταύτης αμέσως έλκοντος έννομον συμφέρον.
  Απόσβεσις δικαιώματος ακυρώσεως
  ’ρθρ.156.-Το δικαίωμα προς ακύρωσιν αποσβέννυται δια της παραιτήσεως του δικαιούχου.
  Η παραίτησις, ρητή ή σιωπηρά, δεν απαιτείται να απευθυνθή προς έτερον.
  ’ρθρ.157.-Το δικαίωμα προς ακύρωσιν αποσβέννυται μετά παρέλευσιν διετίας από της δικαιοπραξίας. Εάν η πλάνη ή η απάτη ή η απειλή εξηκολούθησαν και μετά την δικαιοπραξίαν, η διετία άρχεται αφ' ης παρήλθεν ή κατάστασις αύτη. Κατά πάσαν περίπτωσιν ακύρωσις δεν χωρεί μετά εικοσαετίαν από της δικαιοπραξίας.
  Τύπος δικαιοπραξίας
  ’ρθρ.158.-Η τήρησις τύπου δια την δικαιοπραξίαν απαιτείται μόνον όπου ο νόμος ορίζει τούτο.
  ’ρθρ.159.-Δικαιοπραξία, δι' ην δεν ετηρήθη ο υπό του νόμου απαιτούμενος τύπος, ενόσω δεν ορίζεται το εναντίον, είναι άκυρος.
  Εάν ο τύπος καθωρίσθη υπό των μερών, η μη τήρησις αυτού εν αμφιβολία συνεπάγεται ωσαύτως ακυρότητα. Αλλ' η εκπλήρωσις της δικαιοπραξίας εν γνώσει της ελλείψεως του τύπου θεραπεύει την έλλειψιν ταύτην.
  Έγγραφος τύπος
  ’ρθρ.160.-Εάν υπό του νόμου ή υπό των μερών ωρίσθη δια τη δικαιοπραξίαν έγγραφος τύπος, το έγγραφον δέον να φέρη τη ιδιόχειρον υπογραφήν του εκδότου.
  Επί συμβάσεως η υπογραφή των συμβαλλομένων δέον να τεθή επί του αυτού εγγράφου. Εάν δια την σύμβασιν συνταχθώσι πλείονα πρωτότυπα, αρκεί η υπογραφή εκάστου μέρους επί του εγγράφου του δια τον ετέρον προωρισμένου.
  ’ρθρ.161.-Ο έγγραφος τύπος αναπληρούται δια του συμβολαιογραφικού εγγράφου. Επί συμβάσεως η αποδοχή της προτάσεως δύναται να γίνη και δια χωριστού συμβολαιογραφικού εγγράφου.
  Επιστολαί, τηλεγραφήματα
  ’ρθρ.162.-Εάν ο έγγραφος τύπος ωρίσθη υπό των μερών, αρκούσιν εν αμφιβολία και επιστολαί ενυπόγραφοι ή πρωτότυπα τηλεγραφημάτων.




(Αντί για τη σελ. 27) Σελ. 27(α)
Τεύχος 1255-Σελ. 11
  
Υπογραφή δια μηχανικού μέσου
  ’ρθρ.163.-Ως ιδιόχειρος υπογραφή ισχύει και η δια μηχανικού μέσου αποτύπωσις αυτής εάν πρόκειται περί ανωνύμων τίτλων εκδιδομένων εις μέγαν αριθμόν.
  Τροποποίησις τυπικής δικαιοπραξίας
  ’ρθρ.164.-Ο δια την δικαιοπραξίαν οριζόμενος υπό του νόμου τύπος απαιτείται και δια τας τροποποιήσεις αυτής.
  Ρήτρα συντάξεως εγγράφου
  ’ρθρ.165.-Εάν τα μέρη περί της καταρτισθείσης μεταξύ αυτών συμβάσεως επεφυλάχθησαν να συντάξωσιν έγγραφον, εν αμφιβολία η σύμβασις ισχύει και άνευ της συντάξεως του εγγράφου.
  Προσύμφωνον
  ’ρθρ.166.-Η σύμβασις, δι' ης τα μέρη υποχρεούνται να συνάψωσιν ωρισμένην σύμβασιν (προσύμφωνον), υπόκειται εις τον τύπον, ον ο νόμος ορίζει δια την συναπτέαν σύμβασιν.
  Δήλωσις απευθυντέα εις άλλον
  ’ρθρ.167.-Η δήλωσις της βουλήσεως έχει νομικήν ενέργειαν μόνον αφ' ης περιέλθη εις το πρόσωπον, προς ο απαιτείται να απευθυνθή.
  ’ρθρ.168.-Η δήλωσις της βουλήσεως ουδεμία ενέργειαν έχει εάν πρότερον ή συγχρόνως περιήλθεν εις τον προς ον αύτη απευθύνεται ανάκλησις αυτής.
  ’ρθρ.169.-Ο μετά την δήλωσιν της βουλήσεως επελθών θάνατος του δηλώσαντος δεν επιδρά επί του κύρους αυτής. Το αυτό ισχύει και δια την επελθούσαν ανικανότητα αυτού προς δικαιοπραξίαν.
  Δήλωσις προς ανίκανον
  ’ρθρ.170.-Η δήλωσις της βουλήσεως είναι άκυρος εφ' όσον το πρόσωπον, προς ο εγένετο, εστερείτο της ικανότητος προς δικαιοπραξίαν.
  "’ρθρ.171.-Δήλωση της βούλησης προς πρόσωπο που δεν έχει συνείδηση των πράξεών του ή που βρίσκεται σε ψυχική ή διανοητική διαταραχή, η οποία περιορίζει αποφασιστικά τη λειτουργία της βούλησής τους, είναι άκυρη".
  Η μέσα σε " " παράγραφος του άρθρ. 171 ΑΚ, αντικαταστάθηκε ως άνω, από το άρθρ. 16 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  



Σελ.28(α)
Τεύχος 1255-Σελ. 12
  
  
Ένεκα της ακυρότητος δύναται ούτος κατά τας περιστάσεις να υποχρεωθή εις ανόρθωσιν της εντεύθεν επελθούσης ζημίας, εφ' όσον ο δηλώσας ουχί εξ ιδίας υπαιτιότητος ηγνόει την κατάστασιν αυτού, η δε ζημία του δεν δύναται άλλοθεν να θεραπευθή.
  Δήλωσις προς περιωρισμένως ικανόν
  ’ρθρ.172.-Δήλωσις βουλήσεως γενομένη εις πρόσωπον περιωρισμένης ικανότητος προς δικαιοπραξίαν, εφ' όσον τούτο εστερείτο ικανότητος δια την σκοπουμένην δικαιοπραξίαν, είναι άκυρος.
  Ερμηνεία δηλώσεως
  ’ρθρ.173.-Κατά την ερμηνείαν της δηλώσεως βουλήσεως αναζητείται η αληθής βούλησις άνευ προσηλώσεως εις τας λέξεις.
  Δικαιοπραξία απηγορευμένη
  ’ρθρ.174.-Δικαιοπραξία αντικειμένη εις απαγορευτικήν διάταξιν του νόμου, εφ' όσον δεν συνάγεται άλλο τι, είναι άκυρος.
  
’ρθρον 175
  Απαγόρευσις διαθέσεως
  Η διάθεσις αντικειμένου τινός είναι άκυρος εάν εκ του νόμου απαγορεύεται αύτη. Εάν η απαγόρευσις ετάχθη υπέρ ωρισμένων προσώπων, η ακυρότης προτείνεται μόνον υπό τούτων.
  ’ρθρον 176
  Εάν η απαγόρευσις του προηγουμένου άρθρου ετάχθη υπό δικαστικής αποφάσεως, ισχύει ό,τι και επί της απαγορεύσεως εκ του νόμου.
  ’ρθρον 177
  Δικαιοπραξία περιορίζουσα την προς διάθεσιν απαλλοτριωτού δικαιώματος εξουσίαν, ενόσω εν τω νόμω δεν ορίζεται άλλως, έχει ενοχικήν μόνον ενέργειαν και δεν επιδρά επί του κύρους της διαθέσεως.
  ’ρθρον 178
  Δικαιοπραξία εναντίον των χρηστών ηθών.
  Δικαιπραξία αντιβαίνουσα εις τα χρηστά ήθη είναι άκυρος
  ’ρθρον 179
  ’κυρος ως αντικειμένη εις τα χρηστά ήθη είναι ιδία η δικαιοπραξία, δι' ης δεσμεύεται υπερμέτρως η ελευθερία του προσώπου ή δι' ης εκμεταλλευόμενός τις την ανάγκην, κουφότητα ή απειρίαν του άλλου συνομολογεί ή λαμβάνει υπέρ εαυτού ή τρίτου δια παροχήν τινα περιουσιακά ωφελήματα, άτινα κατά τας περιστάσεις τελούσιν εις προφανή δυσαναλογίαν προς την παροχήν.
  Το άνω άρθρον ισχύει αναδρομικώς (’ρθρ. 16 Εισαγ. Νόμου)
  ’ρθρον 180
  ΄Εννοια ακυρότητος
  Η άκυρος δικαιοπραξία λογίζεται ως μη γενομένη.
  ’ρθρον 181
  Η ακυρότης μέρους συνεπιφέρει την ακυρότητα της όλης δικαιοπραξίας εάν συνάγεται ότι αύτη δεν θα επεχειρείτο άνευ του ακύρου μέρους.
  ’ρθρον 182
  Μετατροπή
  Όταν η άκυρος δικαιοπραξία περιέχη τα στοιχεία ετέρας δικαιοπραξίας, ισχύει η τελευταία εφ' όσον συνάγεται ότι τα μέρη θα ήθελον ταύτην εάν εγνώριζον την ακυρότητα.
  
’ρθρον 183
  Επικύρωσις
  Η επικύρωσις ακύρου δικαιοπραξίας ισχύει ως νέα κατάρτισις αυτής.
  Εάν άκυρος σύμβασις επικυρωθή υπό των συμβαλλομένων, εν αμφιβολία γεννάται αμοιβαία μεταξύ αυτών υποχρέωσις προς πάσαν παροχήν, εις ην θα υπεχρεούντο εάν η σύμβασις ήτο αρχήθεν έγκύρος.
  ’ρθρον 184
  Ενέργεια ακυρώσεως
  Η ακυρώσιμος δικαιοπραξία μετά την ακύρωσιν εξομοιούται προς την αρχήθεν άκυρον, επιφυλασσομένων των διατάξεων περί των εξ ακυρωθείσης συμβάσεως αποκτηθέντων υπό τρίτων εμπραγμάτων δικαιωμάτων.
  ’ρθρον 185
  Πρότασις προς σύμβασιν
  Ο προτείνων την σύναψιν συμβάσεως δεσμεύεται καθ' όλον τον χρόνον, εντός του οποίου ο προς ον η πρότασις δύναται να προβή εις αποδοχήν αυτής.
  ’ρθρον 186
  Ανάκλησις προτάσεως
  Ο προτείνας την σύναψιν συμβάσεως δικαιούται εις ανάκλησιν της προτάσεως εάν απέκλεισε την εκ ταύτης δέσμευσιν ή αν εκ της φύσεως της συμβάσεως ή εκ των ειδικών περιστάσεων συνάγεται ότι αποκλείεται ή δέσμευσις.
  ’ρθρον 187
  Απόσβεσις προτάσεως
  Η πρότασις προς σύναψιν συμβάσεως αποσβέννυται εάν εγένετο αποποίησις αυτής ή εάν δεν εγένετο έγκαιρος αποδοχή αυτής κατά τας διατάξεις των άρθρων 189 έως 194.
  ’ρθρον 188
  Θάνατος ή ανικανότης μετά την πρότασιν
  Η πρότασις, εφ' όσον εξ αυτής δεν συνάγεται το εναντίον παραμένει ισχυρά και αν έτι προ της αποδοχής ο προτείνας ή ο προς ον η πρότασις απέθανεν ή κατέστη ανίκανος προς δικαιοπραξίαν.
  ’ρθρον 189
  Αποδοχή προτάσεως
Η αποδοχή της προτάσεως προς σύναψιν συμβάσεως απαιτείται να περιέλθη εις τον προτείναντα εντός της ταχθείσης προθεσμίας. Εάν δεν ετάχθη προθεσμία, η αποδοχή  δέον  να  περιέλθη  εις αυτόν μέχρι της στιγμής καθ' ην κατά τας περιστάσεις υποχρεούται ούτος να αναμείνη την αποδοχήν.
Σελ. 29

’ρθρον 190
  Αποδοχή καθυστερήσασα
  Δήλωσις αποδοχής αποσταλείσα εγκαίρως αλλά περιελθούσα εκπροθέσμως εις τα προτείναντα είναι ισχυρά, εκτός εάν ο προτείνας ειδοποιήση παραχρήμα περί της καθυστερήσεως τον αποδεχόμενον.
  ’ρθρον 191
  Η καθυστερήσασα αποδοχή προτάσεως λογίζεται ως νέα πρότασις. Αποδοχή μετά τροποποιήσεων λογίζεται ως αποποίησις μετά νέας προτάσεως.
  ’ρθρον 192
  Κατάρτισις της συμβάσεως
  Η σύμβασις συνελείται ευθύς ως περιέλθη εις τον προτείνοντα η δήλωσις περί αποδοχής της προτάσεως.
  ’ρθρο 193
  Η σύμβασις συντελείται δια μόνης της αποδοχής εάν εκ του περιεχομένου της προτάσεως ή εκ των συναλλακτικών ηθών ή εκ των ειδικών περιστάσεων, δεν πρέπη να αναμένεται όπως περιέλθη η αποδοχή εις τον προτείνοντα. Εν τη περιπτώσει ταύτη η πρότασις αποσβέννυται αφ' ης στιγμής παρέλθη η κατά τας περιστάσεις εύλογος προθεσμία προς αποδοχήν της προτάσεως.
  ’ρθρον 194
  Εάν η σύμβασις καταρτίζεται δια συμβολαιογραφικού εγγράφου άνευ της συγχρόνου παρουσίας αμφοτέρων των μερών, αύτη συντελείται, αν άλλο τι δεν ωρίσθη, άμα τη συντάξει του περί αποδοχής της προτάσεως συμβολαιογραφικού εγγράφου. Εν τη περιπτώσει ταύτη η πρότασις αποσβέννυται, αφ' ης στιγμής παρέλθη η κατά τας περιστάσεις εύλογος προθεσμία προς αποδοχήν της προτάσεως.
  ’ρθρο 195
  ΄Ελλειψις συμφωνίας επί τινων σημείων
  Η σύμβασις εν αμφιβολία δεν είναι κατηρτισμένη ενόσω τα μέρη δεν συνεφώνησαν επί όλων των σημείων αυτής.
  ’ρθρον 196
  Εάν τα μέρη θεωρούσι την σύμβασν ως συνομολογηθείσαν, ενώ δεν συνεφώνησαν επί όρου τινός της συμβάσεως, το συμφωνηθέν ισχύει εφ' όσον συνάγεται ότι η σύμβασις θα κατηρτίζετο και χωρίς τα μέρη να αποφασίσωσιν επί του όρου αυτού.
  
  
Σελ. 30
  
  
’ρθρον 197
  Ευθύνη εκ των διαπραγματεύσεων
  Κατά τας διαπραγματεύσις προς σύναψιν συμβάσεως, τα μέρη οφείλουσιν αμοιβαίως την εκ της καλής πίστεως και των συναλλακτικών ηθών υπαγορευομένην συμπεριφοράν.
  ’ρθρον 198
  Ο εκ πταίσματος προξενήσας κατά τας διαπραγματεύσεις προς σύναψιν συμβάσεως ζημίαν εις τον έτερον υποχρεούται εις ανόρθωσιν αυτής και αν δεν κατηρτίσθη η σύμβασις.
  Δια την παραγραφήν της αξιώσεως ταύτης εφαρμόζεται αναλόγως η διάταξις περί παραγραφής των εξ αδικοπραξίας απαιτήσεων.
  ’ρθρον 199
  Σύμβασις δια πλειστηριασμού
  Επί πλειστηριασμού η σύμβασις, εφ' όσον δεν συνάγεται άλλο τι, τελειούται δια της κατακυρώσεως. Ο υπερθεματιστής, εφ' όσον δεν συνάγεται άλλο τι, δεσμεύεται μέχρι κρείσσονος προσφοράς ή μέχρι ματαιώσεως της κατακυρώσεως.
  ’ρθρον 200
  Ερμηνεία συμβάσεων
  Αι συμβάσεις ερμηνεύονται ως απαιτεί η καλή πίστις λαμβανομένων υπ' όψει των συναλλακτικών ηθών.
  ΚΕΦΑΛΑΙΟΝ ΕΚΤΟΝ
  Αιρέσεις και προθεσμίαι
  ’ρθρον 201
  Αίρεσις αναβλητική
Εάν δια της δικαιοπραξίας τα αποτελέσματα αυτής εξηρτήθησαν εκ γεγονότος μέλλοντος και αβεβαίου (αίρεσις αναβλητική), ταύτα επέρχονται άμα ως συμβή το γεγονός (πλήρωσις της αιρέσεως).
  
Αίρεσις διαλυτική
  ’ρθρ.202.-Εάν δια της δικαιπραξίας εξηρτήθη η ανατροπή των αποτελεσμάτων αυτής εκ γεγονότος μέλλοντος και αβεβαίου (αίρεσις διαλυτική), άμα ως συμβή το γεγονός παύει η ενέργεια της δικαιοπραξίας και επανέρχεται  αυτοδικαίως η προτέρα κατάστασις.
  Ενέργεια αιρέσεων
  ’ρθρ.203.-Εάν κατά το περιεχόμενον της δικαιοπραξίας τα αποτελέσματα της πληρουμένης αιρέσεως ανατρέχουσιν εις χρόνον προγενέστερον της πληρώσεως της αιρέσεως, εκάτερον των μερών υποχρεούται να παράσχη εις το έτερον ό,τι τούτο θα είχεν αν τα αποτελέσματα επήρχοντο κατά το προγενέστερον αυτό χρονικόν σημείον.
  ’ρθρ.204.-Ο υπό αίρεσιν δικαιούμενος, πληρωθείσης της αιρέσεως, δύναται να ζητήση αποζημίωσιν παρά του ετέρου, αν ούτος ηρτημένης της αιρέσεως εματαίωσεν ή έβλαψεν υπαιτίως το υπό αίρεσιν δικαίωμα.
  ’ρθρ.205.-(Κατηργήθη δια του άρθρ. 53 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  Διάθεσις ηρτημένης της αιρέσεως
  ’ρθρ.206.-Πληρωθείσης της αιρέσεως είναι αυτοδικαίως άκυρος πάσα διάθεσις του αντικειμένου της δικαιοπραξίας επιχειρηθείσα ηρτημένης της αιρέσεως, εφ' όσον ματαιοί ή βλάπτει το εκ της αιρέσεως εξαρτώμενον αποτέλεσμα. Το αυτό κρατεί και επί εκποιήσεως δι' αναγκαστικής εκτελέσεως γενομένης ηρτημένης της αιρέσεως.
  Πλασματική πλήρωσις ή μη πλήρωσις
της αιρέσεως
  ’ρθρ.207.-Η αίρεσις λογίζεται πληρωθείσα, εάν η πλήρωσις αυτής παρεκωλύθη εναντίον της καλής πίστεως υπ' εκείνου, όστις θα εζημιούτο εκ της πληρώσεως αυτής.
  Η αίρεσις λογίζεται μη πληρωθείσα εάν η πλήρωσις αυτής προεκλήθη εναντίον της καλής πίστεως υπ' εκείνου, όστις θα ωφελείτο εκ της πληρώσεως αυτής.
  Αίρεσις ακατάληπτος, παράνομος κλπ.
  ’ρθρ.208.-Αίρεσις ακατάληπτος ή αντιφατική, ή προσδίδουσα παράνομον ή ανήθικον περιεχόμενον εις την δικαιπραξίαν καθιστά ταύτην άκυρον.
  Αίρεσις αδύνατος ως αναβλητική μεν καθιστά άκυρον την δικαιοπραξίαν, ως διαλυτική δε ουδεμίαν έχει ενέργειαν.
  
Χρόνος, εξ ου κρίνονται τα στοιχεία της
δικαιοπραξίας
  ’ρθρ.209.-Επί δικαιοπραξίας υπό αναβλητικήν αίρεσιν τα τον τύπον και το πρόσωπον αφορώντα στοιχεία αυτής κρίνονται εκ του χρόνου της συνάψεως της δικαιοπραξίας, τα δε αφορώντα το αντικείμενον αυτής εκ του χρόνου της πληρώσεως της αιρέσεως.
  Προθεσμία αναβλητική και διαλυτική
  ’ρθρ.210.-Εάν δια της δικαιπραξίας ωρίσθη ότι τα αποτελέσματα αυτής άρχονται αφ' ωρισμένου χρονικού σημείου (αναβλητική προθεσμία) ή παύουσιν, αφ' ωρισμένου χρονικού σημείου (διαλυτική προθεσμία), εφαρμόζονται αναλόγως αι περί αναβλητικών και διαλυτικών αιρέσεων διατάξεις.
  ΚΕΦΑΛΑΙΟΝ ΕΒΔΟΜΟΝ
  Αντιπροσώπευσις και πληρεξουσιότης
  ’μεσος αντιπροσώπευσις
  ’ρθρ.211.-Δήλωσις βουλήσεως γενομένη υπό τινος (αντιπροσώπου) εν ονόματι ετέρου (αντιπροσωπευομένου) εντός των ορίων της προς αντιπροσώπευσιν εξουσίας ενεργεί αμέσως υπέρ και κατά του αντιπροσωπευομένου. Το αποτέλεσμα τούτο επέρχεται είτε η δήλωσις γίνεται ρητώς εν ονόματι του αντιπροσωπευομένου είτε συνάγεται εκ των περιστάσεων ότι γίνεται επ' ονόματι αυτού.
  Η διάταξις αύτη εφαρμόζεται αναλόγως και επί δηλώσεως βουλήσεως γενομένης προς τον αντιπρόσωπον.
  Ερμηνευτικός κανών
  ’ρθρ.212.-Εάν δεν δύναται να διαγνωσθή ότι ενεργεί τις εν αλλοτρίω ονόματι θεωρείται ενεργών εν ιδίω ονόματι.
  Ικανότης αντιπροσώπου
  ’ρθρ.213.-Ο έχων περιωρισμένην ικανότητα προς δικαιοπραξίαν δύναται να επιχειρήση δικαιοπραξίαν ως αντιπρόσωπος άλλου.
  Στοιχεία κρινόμενα εκ του αντιπροσώπου
  ’ρθρ.214.-Τα ελαττώματα της βουλήσεως ή η γνώσις ή υπαίτιος άγνοια ωρισμένων περιστατικών, ως και η επίδρασις αυτών επί της δικαιοπραξίας κρίνονται εκ του προσώπου του αντιπροσώπου.
(Αντί της σελ. 31) Σελ. 31(α)
340-153

  
’ρθρ.215.-Εάν ο αντιπρόσωπος ενήργησε συμφώνως προς ωρισμένας οδηγίας του αντιπροσωπευομένου, δεν δύναται ο αντιπροσωπευόμενος δια περιστατικά, τα οποία ούτος εγνώριζεν ή ώφειλε να γνωρίζη, να επικαλεσθή την άγνοιαν του αντιπροσώπου.
  Πληρεξουσιότης
  ’ρθρ.216.-Η εξουσία προς αντιπροσώπευσιν παρέχεται δια της περί τούτου δικαιοπραξίας (πληρεξουσιότης).
  ’ρθρ.217.-Η πληρεξουσιότης δίδεται δια δηλώσεως προς τον εξουσιοδοτούμενον ή τον τρίτον, μεθ' ου επιχειρείται η δικαιοπραξία.
  Η δήλωσις, εφ' όσον δεν συνάγεται άλλο τι υποβάλλεται εις τον τύπον τον απαιτούμενον δια την δικαιπραξίαν, εις ην αφορά η πληρεξουσιότης.
  Ανάκλησις πληρεξουσιότητος
  ’ρθρ.218.-Η πληρεξουσιότης παύει δι' ανακλήσεως. Η παραίτησις από του δικαιώματος της ανακλήσεως είναι άκυρος, εφ' όσον η πληρεξουσιότης αφορά αποκλειστικώς το συμφέρον του αντιπροσωπευομένου.
  ’ρθρ.219.-Η ανάκλησις της πληρεξουσιότητος γίνεται δια δηλώσεως προς τον πληρεξούσιον ή τον τρίτον.
  ’ρθρ.220.-Η δια συμβολαιογραφικού εγγράφου δοθείσα πληρεξουσιότης ανακαλείται μόνον κατά τον αυτόν τύπον.
  ’ρθρ.221.-Εάν η πληρεξουσιότης εδόθη δια δηλώσεως προς τον τρίτον, η περί ανακλήσεως δήλωσις, γίνεται μόνον προς τούτον.
  Πάυσις της πληρεξουσιότητος
  ’ρθρ.222.-Η πληρεξουσιότης, εφ' όσον δεν συνάγεται το εναντίον, παύει αφ' ης έλαβε πέρας η έννομος σχέσις επί της οποίας στηρίζεται, ως είναι ιδία η σύμβασις της εντολής, εταιρίας, μισθώσεως εργασίας.
  ’ρθρ.223.-Η πληρεξουσιότης, εφ' όσον δεν συνάγεται το εναντίον, παύει δια του θανάτου ή της προς δικαιοπραξίαν ανικανότητος του δόντος ή του λαβόντος την πληρεξουσιότητα.
  Δικαιοπραξία μετά την παύσιν
  ’ρθρ.224.-Η μετά την παύσιν της πληρεξουσιότητος επιχειρηθείσα υπό του πληρεξουσίου εν αγνοία της παύσεως δικαιοπραξία ισχύει υπέρ και κατά του αντιπροσωπευομένου ή των καθολικών αυτού διαδόχων, εκτός εάν ο τρίτος εγνώριζεν ή ώφειλε να γνωρίζη την παύσιν της πληρεξουσιότητος.


Σελ. 32(α)
340-154

  
’ρθρ.225.-Εάν ο πληρεξούσιος κατά την επιχείρησιν της δικαιοπραξίας μετά του τρίτου εγνώριζε την παύσιν της πληρεξουσιότητος, ο αντιπροσωπευόμενος εφ' όσον επικαλείται κατά του τρίτου την παύσιν ταύτην, δύναται κατά τας περιστάσεις να υποχρεωθή εις εύλογον αποζημίωσιν τούτου εάν ήτο ευχερής εις αυτόν ή προς τον τρίτον γνωστοποίησις της παύσεως.
  Μονομερής δικαιοπραξία άνευ επιδείξεως
πληρεξουσίου
  ’ρθρ.226.-Μονομερής δικαιοπραξία επιχειρουμένη προς έτερον άνευ επιδείξεως του πληρεξουσίου εγγράφου είναι άκυρος, εάν ο προς ον αύτη γίνεται αποκρούση ταύτην αμμελητί.

  
Υποχρέωσις προς απόδοσιν πληρεξουσίου
  ’ρθρ.227.-Εάν η πληρεξουσιότης έπαυσεν, ο πληρεξούσιος και πας κάτοχος υποχρεούται να αποδώση το πληρεξούσιον έγγραφον ή να καταθέση αυτό ενώπιον δημοσίας αρχής, μη δικαιούμενος εις επίσχεσιν αυτού.
  Βεβαίωσις παύσεως της πληρεξουσιότητος.
  ’ρθρ.228.-Ο δούς έγγραφον πληρεξουσιότητα δικαιούται να απαιτήση όπως το δικαστήριον βεβαιώση την παύσιν της πληρεξουσιότητος και κηρύξη ανίσχυρον το πληρεξούσιον έγγραφον. Περίληψις του διατακτικού της αποφάσεως δημοσιεύεται δια του τύπου κατά τον υπό της αποφάσεως οριζόμενον τρόπον. Μετά παρέλευσιν μηνός από της τοιαύτης δημοσιεύσεως το πληρεξούσιον έγγραφον ουδεμίαν έχει ισχύν.
  Έλλειψις πληρεξουσιότητος.
  ’ρθρ.229.-Εάν σύμβασις συνωμολογήθη εν ονόματι άλλου άνευ της πληρεξουσιότητος τούτου, η ισχύς αυτής ήρτηται εκ της εγκρίσεως του αντιπροσωπευομένου. Ο αντισυμβαλλόμενος δικαιούται να ζητήση όπως εντός ευλόγου και υπ' αυτού καθοριζομένης προθεσμίας, ο αντιπροσωπευόμενος εγκρίνη ρητώς την σύμβασιν.
  ’ρθρ.230.-Ο αντισυμβαλλόμενος δικαιούται μέχρι της εγκρίσεως να υπαναχωρήση της συμβάσεως ενόσω κατά την συνομολόγησιν αυτής δεν εγνώριζε την έλλειψιν πληρεξουσιότητος. Η υπαναχώρησις δύναται να δηλωθή και προς τον αντιπρόσωπον.
  Συνέπειαι της ελλείψεως.
  ’ρθρ.231.-Ο συνάψας σύμβασιν ως αντιπρόσωπος, εφ' όσον δεν αποδεικνύει την προς αντιπροσώπευσιν εξουσίαν ή δεν εγκρίνει την σύμβασιν, ο αντιπροσωπευόμενος υποχρεούται κατ' επιλογήν του αντισυμβαλλομένου ή να εκτελέση την σύμβασιν ή να καταβάλη αποζημίωσιν.
  Εάν ο αντιπρόσωπος ηγνόει την έλλειψιν εξουσίας, υποχρεούται εις ανόρθωσιν της ζημίας, ην ο αντισυμβαλλόμενος υπέστη πιστεύσας εις την ύπαρξιν εξουσίας, εφ' όσον η ζημία δεν υπερβαίνει το εκ της εγκύρου συμβάσεως διαφέρον.
  Ο αντιπρόσωπος απαλλάσσεται πάσης υποχρεώσεως εάν ο αντισυμβαλλόμενος εγνώριζεν ή ώφειλε να γνωρίζη την έλλειψιν εξουσίας προς αντιπροσώπευσιν.
  ’ρθρ.232.-Μονομερής δικαιοπραξία επιχειρηθείσα υπό αντιπροσώπου στερουμένου της προς αντιπροσώπευσιν εξουσίας είναι άκυρος.
  ’ρθρ.233.-Μονομερής δικαιοπραξία επιχειρουμένη προς έτερον υπό αντιπροσώπου μη έχοντος εξουσίαν και μη αποκρουσθείσα εκ του λόγου τούτου υπό του ετέρου είναι ισχυρά από της εγκρίσεως αυτής υπό του αντιπροσωπευομένου. Το έτερον μέρος δικαιούται να ζητήση όπως εντός ευλόγου και υπ' αυτού καθοριζομένης προθεσμίας εγκρίνη ρητώς την δικαιοπραξίαν ο αντιπροσωπευόμενος.
  
Η διάταξις αύτη εφαρμόζεται αναλόγως και όταν η μονομερής δικαιοπραξία επιχειρηθή τη συναίνεσει του προς τον στερούμενον της προς αντιπροσώπευσιν εξουσίας αντιπρόσωπον.
  ’ρθρ.234.-Ο επιχειρήσας ως αντιπρόσωπος μονομερή δικαιοπραξίαν προς έτερον, εφ' όσον δεν αποδεικνύει την προς αντιπροσώπευσιν εξουσίαν ή δεν εγκρίνει την δικαιοπραξίαν ο αντιπροσωπευόμενος ευθύνεται κατά την διάταξιν του άρθρ. 231 εφαρμοζομένην αναλόγως.
  Δικαιοπραξία αντιπροσώπου μεθ' εαυτού
  ’ρθρ.235.-Ο αντιπρόσωπος δεν δύναται εν ονόματι του αντιπροσωπευομένου να επιχειρήση δικαιοπραξίαν μεθ' αυτού ατομικώς ή ως αντιπροσωπεύοντος έτερον, εκτός αν η τοιαύτη δικαιοπραξία επετράπη υπό του αντιπροσωπευομένου ή συνίσταται αποκλειστικώς εις την εκπλήρωσιν υποχρεώσεως.
  Αυτοσύμβασις μη περιβληθείσα τον τύπον συμβολαιογραφικού εγγράφου είναι άκυρος.
  ΚΕΦΑΛΑΙΟΝ ΟΓΔΟΟΝ
  Συναίνεσις και έγκρισις
  Συναίνεσις
  ’ρθρ.236.-Εάν δια την ισχύν της δικαιοπραξίας απαιτήται η συγκατάθεσις τρίτου (συναίνεσις) αύτη παρέχεται δια δηλώσεως προς το εν ή το έτερον των μερών και, ενόσω εν τω Νόμω δεν ορίζεται άλλως, δεν χρήζει του δια την δικαιοπραξίαν απαιτουμένου τύπου.
  Ανάκλησις της συνεναίσεως
  ’ρθρ.237.-Ανάκλησις της συναινέσεως χωρεί μέχρις ου επιχειρηθή η δικαιοπραξία, δηλούται δε προς εκείνο εκ των μερών, προς ο εδόθη η συναίνεσις. Η ανάκλησις αποκλείεται εάν τούτο συνάγεται εξ αυτής της συναινέσεως ή εκ της εννόμου σχέσεως, εφ' ης στηρίζεται η συναίνεσις.
  Έγκρισις
’ρθρ.238.-Η μετά την επιχείρησιν της δικαιοπραξίας παρεχομένη συγκατάθεσις (έγκρισις), εφ' όσον δεν ορίζεται το εναντίον, ανατρέχει εις τον χρόνον της δικαιοπραξίας. Εκ της αναδρομικής ενεργείας δεν επηρεάζονται τα προ της εγκρίσεως αποκτηθέντα δικαιώματα τρίτων.
  









(Αντί για τη σελ. 33(β) Σελ. 33(γ)
Τεύχος ΣΤ51-Σελ. 75

Διάθεσις παρά μη δικαιούχου
  ’ρθρ.239.-Διάθεσις αντικειμένου γενομένη υπό μη δικαιούχου είναι έγκυρος αν εγένετο τη συναινέσει του δικαιούχου.
  Η άνευ τοιαύτης συναινέσεως διάθεσις, ενόσω εν τω Νόμω δεν ορίζεται άλλως, καθίσταται έγκυρος εάν ο δικαιούχος εγκρίνη ταύτην ή αν ο διαθέσας αποκτήση το αντικείμενον ή κληρονομηθή υπό του δικαιούχου. Εις τας δύο τελευταίας περιπτώσεις, εάν εγένοντο πλείονες ασυμβίβαστοι προς αλλήλας διαθέσεις, υπερισχύει η προγενεστέρα.
  ΚΕΦΑΛΑΙΟΝ ΕΝΑΤΟΝ
  Προθεσμίαι
  ’ρθρ.240.-Δια τας προθεσμίας τας καθοριζομένας δια Νόμου, δικαστικής αποφάσεως ή δικαιοπραξίας ισχύουσιν αι ερμηνευτικαί διατάξεις των άρθρ. 241 έως 246.
  Η παρ. Ι2 άρθρ. Ι Π.Ν.Π. 29-30 Δεκ. 1980, ΦΕΚ Α΄ 299 (τόμ. 2Α σελ. 316,835), που κυρώθηκε από το άρθρο πρώτο Νόμ. 1157/7-12 Μαΐου 1981, ΦΕΚ Α΄ 126 (τόμ. 2Α σελ. 316,839) όρισε:
  "Η διαδρομή των υπό του νόμου ή των δικαστηρίων τεταγμένων προθεσμιών άρχεται από της επιούσης της ημέρας της επιδόσεως ή της ημέρας κατά την οποίαν συνέβη το αποτελούν την αφετηρίαν της προθεσμίας γεγονός και λήγει την 7ην. μ.μ. ώραν της τελευταίας ημέρας, εάν δε αύτη είναι κατά νόμον εξαιρετέα ή Σάββατον, την αυτήν ώραν της επομένης εργασίμου ημέρας. Αι ανωτέρω ρυθμίσεις ισχύουν αναλόγως και επί των περιπτώσεων του άρθρ. 1 παρ. 4 περίπτωση (β) της παρούσης".
  Έναρξις
  ’ρθρ.241.-Η προθεσμία άρχεται την επιούσαν της ημέρας, καθ' ην συνέβη το αποτελούν την αφετηρίαν αυτής γεγονός.
  Δια την συμπλήρωσιν της ενηλικιότητος υπολογίζεται και η ημέρα της γεννήσεως.
  Λήξις
  ’ρθρ.242.-Η προθεσμία λήγει δια της παρελεύσεως ολοκλήρου της τελευταίας ημέρας και, εάν αύτη είναι κατά Νόμον εορτάσιμος, δια της παρελεύσεως ολοκλήρου της επομένης εργασίμου.
  Εβδομάς, μην, έτος
  ’ρθρ.243.-Προθεσμία προσδιοριζομένη καθ' εβδομάδας λήγει άμα ως παρέλθη η αντίστοιχος ομώνυμος ημέρα της τελευταίας εβδομάδος.





Σελ. 34(γ)
Τεύχος ΣΤ51-Σελ. 76

  
"Προθεσμία προσδιοριζομένη κατά μήνας λήγει άμα ως παρέλθη η ημέρα του τελευταίου μηνός ή κατ' αριθμόν αντίστοιχος προς την ημέραν της ενάρξεως και ελλειπούσης αντιστοίχου, η τελευταία ημέρα του μηνός".
  Η παρ. 2 είχεν αντικατασταθή δια του άρθρ. 54 Εισαγ. Νόμου Πολιτ. Δικον. Α.Ν. 44/1967, πλην το άρθρον τούτο κατηργήθη δια του άρθρ. 70 παρ. 14 Ν.Δ. 958/1971 (τόμ. 10 σελ. 7) και επανήχθη εν ισχύϊ η ως άνω αρχική διάταξις της παρ. 2.
  Προθεσμία προσδιοριζομένη κατά έτη λήγει άμα ως παρέλθη η αντίστοιχος ημερομηνία του τελευταίου έτους.
  ’ρθρ.244.-Προθεσμία ημίσεος έτους νοείται ως προθεσμία εξ μηνών, προθεσμία δε ημίσεος μηνός νοείται ως προθεσμία δέκα πέντε ημερών.
  Εάν η προσδιορισθείσα προθεσμία αποτελήται εκ μηνών και ημερών, πρώτον υπολογίζονται οι μήνες και κατόπιν προστίθενται αι ημέραι.
  ’ρθρ.245.-Εάν η προθεσμία παραταθή, η νέα άρχεται αφ' ης παρέλθη η πρώτη.
  ’ρθρ.246.-Ως αρχή του μηνός νοείται η πρώτη, ως μέσον η δεκάτη πέμπτη και ως τέλος η τελευταία ημέρα αυτού.

  
ΚΕΦΑΛΑΙΟΝ ΔΕΚΑΤΟΝ
  Παραγραφή και αποσβεστική προθεσμία
  Παραγραφή αξιώσεως
  ’ρθρ.247.-Το δικαίωμα όπως απαιτήση τις παρ' άλλου πράξιν ή παράλειψιν (αξίωσις), υπόκειται εις παραγραφήν.
  Οικογενειακαί αξιώσεις
  ’ρθρ.248.-Αξίωσις εξ οικογενειακής εννόμου σχέσεως δεν υπόκειται εις παραγραφήν εφ' όσον δι' αυτής επιδιώκεται ή δια το μέλλον, αποκατάστασις της προσηκούσης εις την σχέσιν ταύτην καταστάσεως
  Εικοσαετής παραγραφή
  ’ρθρ.249.-Ο χρόνος της παραγραφής των αξιώσεων, εφ' όσον δεν ορίζεται άλλως, είναι είκοσιν ετών.
  Πενταετής παραγραφή
  ’ρθρ.250.-Εις πενταετή παραγραφήν υπόκεινται αι αξιώσεις:1.των εμπόρων, βιομηχάνων και χειροτεχνών δια την χορήγησιν εμπορευμάτων, την εκτέλεσιν εργασιών και την επιμέλειαν αλλοτρίων υποθέσεων συμπεριλαμβανομένων και των γενομένων δαπανών. 2.των κατ' επάγγελμα ασκούντων την γεωργίαν, κτηνοτροφίαν, αλιείαν και δασοκομίαν, δια την χορήγησιν των προϊόντων του επαγγέλματος αυτών. 3.των ασκούντων την μεταφοράν εν γένει προσώπων ή πραγμάτων, δια τα κόμιστρα και έξοδα αυτών. 4.των ξενοδόχων, πανδοχέων και των κατ' επάγγελμα παρεχόντων τροφήν, δια την παροχήν κατοικίας και τροφής, ως και δια πάσαν άλλην παροχήν χάριν των αναγκών των πελατών, συμπεριλαμβανομένων και των δαπανών. 5.εκείνων οίτινες, χωρίς να ανήκωσιν εις τα εν αριθ. 1 αναγραφόμενα πρόσωπα, ασκούσι κατ' επάγγελμα την επιμέλειαν αλλοτρίων υποθέσεων, ή την παροχήν υπηρεσιών, δια τας αμοιβάς και δαπάνας αυτών. 6.των υπηρετών και εργατών, δια την πληρωμήν των μισθών ή άλλων αμοιβών και εξόδων αυτών. 7.των παρεχόντων παντός είδους διδασκαλίαν δια την 
αμοιβήν και τας δαπάνας αυτών. 8.των ιδρυμάτων των προωρισμένων δια την διδασκαλίαν, ανατροφήν, περίθαλψιν ή νοσηλείαν, δια την παροχήν διδασκαλίας, περιθάλψεως ή νοσηλείας, ως και των σχετικών δαπανών. 9.των δεχομένων πρόσωπα προς περίθαλψιν ή ανατροφήν, δια τας εν τω προηγουμένω αριθμώ παροχάς και δαπάνας. 10.των ιατρών και των μαιών, δια την αμοιβήν και τας δαπάνας αυτών. 11.των  δικηγόρων, συμβολαιογράφων  και δικαστι-

κών κλητήρων, δια τας αμοιβάς και τας δαπάνας αυτών. 12.των προσώπων, άτινα, διοριζόμενα υπ' αρχής τινος, διεξάγουσιν ωρισμένας υποθέσεις, δια τας αμοιβάς και τας δαπάνας αυτών. 13.των διαδίκων δια τας προς τους δικηγόρους των γενομένας προκαταβολάς. 14.των μαρτύρων και πραγματογνωμόνων, δια τας αμοιβάς και τας δαπάνας αυτών. 15.των τόκων, χρεωλύτρων και μερισμάτων. 16.των μισθωμάτων παντός είδους. 17.των μισθών παντός είδους, καθυστερουμένων προσόδων, συντάξεων, διατροφής και πάσης άλλης περιοδικώς επαναλαμβανομένης παροχής. 18.των προσώπων, προς α παρέχεται εργασία, δια τας προκαταβολάς αυτών έναντι των εκ ταύτης αξιώσεων.
  Έναρξις παραγραφής
  ’ρθρ.251.-Η παραγραφή άρχεται αφ' ης εγεννήθη η αξίωσις και είναι δυνατή η δικαστική αυτής επιδίωξις.
  ’ρθρ.252.-Εάν δια την απαίτησιν της παροχής απαιτήται προηγουμένη όχλησις, η παραγραφή άρχεται αφ' ης η όχλησις είναι δυνατή. Εάν εκτός της οχλήσεως απαιτήται και παρέλευσις προθεσμίας από ταύτης η παραγραφή άρχεται αφ' ης , δυνατής ούσης της οχλήσεως, παρήλθεν η προθεσμία αύτη.
  ’ρθρ.253.-Η παραγραφή των εν άρθρ. 250 αξιώσεων άρχεται άμα τη λήξει του έτους καθ' ο συμπίπτει η εις τα δύο προηγούμενα άρθρα οριζομένη αφετηρία της παραγραφής.
  ’ρθρ.254.-Επί περιοδικών παροχών αυτοτελώς οφειλομένων και μη εξαρτωμένων εκ κεφαλαίου, η παραγραφή του καθόλου δικαιώματος άρχεται από του χρονικού σημείου, καθ' ο κατέστη απαιτητή η πρώτη καθυστερουμένη περιοδική δόσις.
  Αναστολή παραγραφής
  ’ρθρ.255.-Η παραγραφή αναστέλλεται εφ' όσον χρόνον ο δικαιούχος ένεκα δικαιοστασίου ή άλλου λόγου ανωτέρας βίας εκωλύθη να ασκήση την αξίωσίν του εντός του τελευταίου εξαμήνου του χρόνου της παραγραφής. Αναστέλλεται επίσης η παραγραφή εφ' όσον χρόνον ο δικαιούχος εντός του τελευταίου εξαμήνου του χρόνου αυτής απετράπη της ασκήσεως της αξιώσεως δια δόλου του υποχρέου.
  ’ρθρ.256.-Αναστέλλεται η παραγραφή των αξιώσεων: 1.μεταξύ συζύγων διαρκούντος του γάμου και αν έτι ύστερον ακυρωθή ούτος. 2.μεταξύ γονέων και τέκνων διαρκούσης της ανηλικότητος. 3.μεταξύ επιτρόπων και επιτροπευομένων διαρκούσης της επιτροπείας 4.των υπηρετών κατά των κυρίων διαρκούσης της σχέσεως υπηρεσίας, ουχί όμως και πέρα της δεκαπενταετίας.

(Αντί για τη σελ. 35(α) Σελ. 35(β)
Τεύχος 1255-Σελ. 13
  
’ρθρ.257.-Το χρονικόν διάστημα της αναστολής δεν υπολογίζεται εις τον χρόνον της παραγραφής.
  Μετά την παύσιν της αναστολής συνεχίζεται η παραγραφή, κατ' ουδεμίαν δε περίπτωσιν συμπληρούται προ της παρελεύσεως εξ μηνών.
  Παραγραφή κατά ανικάνων.
  "’ρθρ.258.-Η παραγραφή τρέχει και σε βάρος προσώπων που είναι ανίκανα ή έχουν περιορισμένη ικανότητα για δικαιοπραξία.
  Αν τα πρόσωπα αυτά δε έχουν επίτροπο ή δικαστικό συμπαραστάτη, η παραγραφή δεν συμπληρώνεται πριν περάσουν έξι μήνες αφότου έγιναν απεριορίστως ικανά ή απέκτησαν επίτροπο ή δικαστικό συμπαραστάστη. Η διάταξη αυτή δεν εφαρμόζεται, εφόσον ο ανίκανος ή ο περιορισμένα ικανός έχει την ικανότητα να παραστεί στο δικαστήριο".
  Το άρθρ. 258, αντικαταστάθηκε ως άνω με το άρθρ. 17, Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρ.259.-Η παραγραφή αξιώσεως ανηκούσης εις κληρονομίαν ή απευθυνομένης κατά κληρονομίας δεν συμπληρούται προ της παρελεύσεως εξαμήνου, αφ' ης ο κληρονόμος εκτήσατο την κληρονομίαν, ή αφ' ης η αξίωσις δύναται να ενασκηθή υπό κηδεμόνος της κληρονομίας ή κατά τοιούτου κηδεμόνος.
  Διακοπή. Αναγνώρισις.
  ’ρθρ.260.-Η παραγραφή διακόπτεται δια της καθ' οιονδήποτε τρόπον αναγνωρίσεως της αξιώσεως υπό του υποχρέου.
  Έγερσις αγωγής
  ’ρθρ.261.-Η παραγραφή διακόπτεται δια της εγέρσεως της αγωγής. Η ούτω διακοπείσα παραγραφή άρχεται εκ νέου από της τελευταίας διαδικαστικής πράξεως των διαδίκων ή του δικαστηρίου.
  ’ρθρ.262.-Καθ' ας περιπτώσεις προς έγερσιν της αγωγής απαιτείται προπαρασκευαστική διαδικασία, η διακοπή της παραγραφής θεωρείται γενομένη από της ενάρξεως της προπαρασκευαστικής διαδικασίας εάν η αγωγή εγερθή εντός τριών μηνών από του πέρατος αυτής ή εντός της υπό του νόμου τεταγμένης προθεσμίας.
  ’ρθρ.263.-Πάσα παραγραφή διακοπείσα δια της εγέρσεως αγωγής λογίζεται μη διακοπείσα, εάν ο ενάγων παραιτηθή της αγωγής ή αύτη απορριφθή τελεσιδίκως δια λόγους μη ουσιαστικούς.
  Εάν ο δικαιούχος εντός έξ μηνών επανεγείρη την αγωγήν, η παραγραφή λογίζεται διακοπείσα δια της προηγουμένης αγωγής.

Σελ. 36(β)
Τεύχος 1255-Σελ. 14
  
  
’λλοι τρόποι διακοπής
  ’ρθρ.264.-Η παραγραφή διακόπτεται ωσαύτως: 1.δια της επιδόσεως επιταγής προς πληρωμήν υπό εκτελεστόν δικαιόγραφον. 2.δια της αναγγελίας προς επαλήθευσιν εν πτωχεύσει. 3.δια της αναγγελίας προς κατάταξιν επί πλειστηριασμού. 4.δια της υποβολής ενστάσεως περί συμψηφισμού της αξιώσεως.
  
’ρθρον 265
  Εάν ο δικαιούχος παρητήθη της επιταγής προς πληρωμήν ή της αναγγελίας, η παραγραφή λογίζεται μη διακοπείσα.
  ’ρθρον 266
  Η εκ της αναγγελίας εν πτωχεύσει διακοπείσα παραγραφή άρχεται εκ νέου από του πέρατος της πτωχεύσεως, ή, αν επηκολούθησαν αντιρρήσεις κατά της απαιτήσεως από της τελευταίας διαδικαστικής πράξεως των διαδίκων ή του δικαστηρίου.
  ’ρθρον 267
  Η δια της ενστάσεως του συμψηφισμού της αξιώσεως διακοπείσα παραγραφή άρχεται εκ νέου από της τελευταίας διαδικαστικής πράξεως των διαδίκων ή του δικαστηρίου επί της δίκης, εν ή η ένστασις υπεβλήθη.
  ’ρθρον 268
  Απόφασις ή εκτελεστόν έγγραφον
  περί της αξιώσεως
  Πάσα αξίωσις βεβαιωθείσα δια τελεσιδίκου αποφάσεως ή δια δημοσίου εγγράφου εκτελεστού παραγράφεται μετά είκοσιν έτη και αν έτι η αξίωσις αυτή καθ' εαυτήν υπέκειτο εις βραχυτέραν παραγραφήν. Αξιώσεις όμως περιοδικώς επαναλαμβανομένων παροχών, βεβαιωθείσαι δια τελεσιδίκου αποφάσεως ή δημοσίου εγγράφου εκτελεστού και ληξιπρόθεσμοι εν τω μέλλοντι, υπόκεινται εις την βραχυτέραν παραγραφήν.
  ’ρθρον 269
  Υποβολή διαφοράς εις διαιτητάς κ.λ.π.
  Η παραγραφή διακόπτεται δια της υποβολής της περί την αξίωσιν διαφοράς εις διαιτητάς ή ενώπιον διοικητικής αρχής ή διοικητικού ή άλλου ειδικού δικαστηρίου. Αι διατάξεις των άρθρων 261 έως 263, 267 έως 268 εφαρμόζονται αναλόγως.
  Εάν δια την υποβολήν της διαφοράς εις διαιτητάς απαιτήται διορισμός διαιτητών ή η πλήρωσις ωρισμένων διατυπώσεων ή προϋποθέσεων, η παραγραφή διακόπτεται ευθύς ως ο δικαιούχος έπραξε το καθ' εαυτόν προς λύσιν της διαφοράς.
  ’ρθρον 270
  Αποτελέσματα διακοπής
  Διακοπείσης της παραγραφής ο διαδραμών χρόνος δεν υπολογίζεται, από δε το πέρατος της διακοπής άρχεται νέα παραγραφή.
  Εις τας περιπτώσεις του άρθρου 250 η νέα παραγραφή άρχεται άμα τη λήξει το έτους, εν ω συνέπεσε το πέρας της διακοπής.
  ’ρθρον 271
  Παραγραφή εμπραγμάτων αξίωσεων
  Επί παραγραφής εμπραγμάτων αξιώσεων ο ειδικός ή καθολικός διάδοχος δικαιούται να προσμετρήση και τον χρόνον, καθ' ον οι δικαιοπάροχοι αυτού ετέλουν εν τη νομή του πράγματος.
  
’ρθρον 272
  Ενέργεια συμπληρωθείσης παραγραφής
  Συμπληρωθείσης της παραγραφής ο υπόχρεως δικαιούται  να αρνηθή την παροχήν.
  Το εν αγνοία της παραγραφής καταβληθέν δεν αναζητείται. Η εν αγνοία της παραγραφής έγγραφος δια συμβάσεως αναγνώρισις παραγραφείσης αξιώσεως, καθώς και η παροχή ασφαλείας, είναι έγκυροι.
  ’ρθρον 273
  Παραγραφή ενστάσεων
  Αι ενστάσεις, εφ' όσον εν τω νόμω δεν ορίζεται άλλο τι, δεν υπόκεινται εις παραγραφήν.
  ’ρθρον 274
  Παραγραφή παρεπομένων αξιώσεων
  Παραγραφείσης της κυρίας αξιώσεως συμπαραγράφονται και αι εξ αυτής παρεπόμεναι αξιώσεις και αν έτι δεν συνεπληρώθη η δι' αυτάς ισχύουσα παραγραφή.
  ’ρθρον 275
  Δικαιοπραξία μεταβάλλουσα τους όρους
  της παραγραφής
  Δικαιοπραξία αποκλείουσα την παραγραφήν ή καθορίζουσα χρόνον βραχύτερον ή μακρότερον του νομίμου η εν γένει καθιστώσα τους όρους της παραγραφής βαρυτέρους ή ελαφροτέρους είναι άκυρος.
  ’ρθρον 276
  Παραίτησις από παραγραφής
  Παραίτησις από της συμπληρωθείσης παραγραφής είναι ισχυρά.
  ’ρθρον 277
  Πρότασις παραγραφής
  Το δικαστήριον δεν λαμβάνει αυτεπαγγέλτως υπ' όψει την μη προταθείσαν παραγραφήν.
  ’ρθρον 278
  Ο δανειστής ή πας έχων έννομον συμφέρον δικαιούται να προτείνη την παραγραφήν και αν έτι δεν προτείνη αυτήν ή παραιτήται αυτής ο οφειλέτης.











Σελ. 37
  
’ρθρον 279
  Προθεσμία αποσβεστική
  Καθ' ας περιπτώσεις υπό του νόμου ή των μερών τάσσεται προθεσμία, εντός της οποίας δέον να ασκηθή το δικαίωμα (αποσβεστική προθεσμία), εφαρμόζονται αναλόγως αι περί παραγραφής διατάξεις.
  ’ρθρον 280
  Αποσβεστική προθεσμία τασσομένη εν τω νόμω λαμβάνεται υπ' όψιν αυτεπαγγέλτως υπό του δικαστηρίου, η δε παραίτησις από ταύτης είναι άκυρος.
  ΚΕΦΑΛΑΙΟΝ ΕΝΔΕΚΑΤΟΝ
  ’σκησις δικαιωμάτων, αυτοδικία, άμυνα
  και κατάστασις ανάγκης.
  ’ρθρον 281
  Κατάχρησις δικαιώματος
  Η άσκησις του δικαιώματος απαγορεύεται εάν αύτη υπερβαίνη προφανώς τα όρια τα επιβαλλόμενα εκ της καλής πίστεως ή των χρηστών ηθών ή εκ του κοινωνικού ή οικονομικού σκοπού του δικαιώματος.
  Το άνω άρθρον ισχύει αναδρομικώς (’ρθρ.19 Εισαγ. Νόμου)
  ’ρθρον 282
  Αυτοδικία
  Η δια της ιδίας δυνάμεως του δικαιούχου και άνευ της βοηθείας της αρχής ικανοποίησις της αξιώσεως (αυτοδικία), επιτρέπεται τότε μόνον όταν η βοήθεια της αρχής δεν δύναται να φθάση εγκαίρως εκ δε της αναβολής κινδυνεύη να ματαιωθή ή να καταστή ουσιωδώς δυσχερής η πραγμάτωσις της αξιώσεως.
  ’ρθρον 283
  Εάν η αυτοδικία έλαβε χώραν χωρίς να υφίστανται αι προϋποθέσεις του νόμου, ή αν αύτη υπερβαίνη το προς αποτροπήν του κινδύνου απαιτούμενον μέτρον, ο ενεργήσας υποχρεούται εις αποζημίωσιν. Την αυτήν υποχρέωσιν φέρει ο ενεργήσας και αν εκ πλάνης εφρόνει ότι υφίστανται αι προϋποθέσεις του νόμου.
  ’ρθρον 284
  ’μυνα
  Η προς αποτροπήν παρούσης αδίκου επιθέσεως καθ' εαυτού ή τρίτου επιβαλλομένη εις τινα υπεράσπισις, δεν αποτελεί παράνομον πράξιν.
  
  
Σελ. 38
  
  
’ρθρον 285
  Κατάστασις ανάγκης
  Η καταστροφή αλλοτρίου πράγματος εφ' όσον καθίσταται αναγκαία προς αποτροπήν επικειμένου κινδύνου επαπειλούντος δυσαναλόγως μεγαλυτέραν ζημίαν εις τον επιχειρήσαντα την καταστροφήν ή εις άλλον, δεν αποτελεί πράξιν παράνομον.
  ’ρθρον 286
  Ο κατά το προηγούμενον άρθρον επιχειρήσας την καταστροφήν ευθύνεται εις αποζημίωσιν, εάν ο κίνδυνος προεκλήθη εξ υπαιτιότητος αυτού, κατά πάσαν δε άλλην περίπτωσιν δύναται κατά τας περιστάσεις να καταδικασθή εις εύλογον αποζημίωσιν. Καταβαλών αυτήν, έχει κατά του ωφεληθέντος εκ της πράξεώς του αναγωγήν κατά τας διατάξεις περί διοικήσεως αλλοτρίων.
  ΒΙΒΛΙΟΝ ΔΕΥΤΕΡΟΝ
  ΕΝΟΧΙΚΟΝ ΔΙΚΑΙΟΝ
  ΚΕΦΑΛΑΙΟΝ ΠΡΩΤΟΝ
  Υποχρέωσις προς παροχήν εν γένει
  ’ρθρον 287
  Έννοια ενοχής
  Ενοχή είναι η σχέσις, δι' ης υποχρεούται τις προς έτερον εις παροχήν. Η παροχή δύναται να συνίσταται και εις παράλειψιν.
  ’ρθρον 288
  Ο οφειλέτης υποχρεούται να εκπληρώση την παροχήν ως απαιτεί η καλή πίστις λαμβανομένων υπ' όψει των συναλλακτικών ηθών.
  ’ρθρο 289
  Παροχή κατά γένος
  Εάν το οφειλόμενον είναι πράγμα κατά γένος μόνον ωρισμένον το δικαίωμα της επιλογής, αν άλλο τι δεν προκύπτη εκ της σχέσεως, ανήκει εις τον οφειλέτην.
  Ο οφειλέτης δεν χρεωστεί να δώση εκ των αρίστων πραγμάτων το γένους, ουδέ δικαιούται να δώση εκ των χειρίστων.

  
’ρθρον 290
  Εάν ο οφειλέτης αποχωρίση εκ του γένους πράγμα προς τον σκοπόν καταβολής, η ενοχή συγκεντρούνται εις τούτο μόνον αφ' ότου ο δανειστής περιέλθη εις υπερημερίαν περί της αποδοχήν αυτού.
  Εάν ο οφειλέτης αιτήσει του δανειστού αποστέλλη το πράγμα εις τόπον διάφορον του τόπου της εκπληρώσεως της παροχής, η συγκέντρωσις επέρχεται αφ' ότου, παραδοθή το πράγμα προς αποστολήν.
  ’ρθρον 291
  Παροχή εις αλλοδαπόν νόμισμα
  Επί χρηματικής οφειλής εις αλλοδαπόν νόμισμα πληρωτέας εν τη ημεδαπή, ο οφειλέτης, αν μη συνεφωνήθη το εναντίον, δικαιούται να πληρώση εις εγχώριον νόμισμα κατά την τρέχουσαν αξίαν του αλλοδαπού νομίσματος εν ω χρόνω και τόπω γίνεται η πληρωμή.
  ’ρθρον 292
  Επί χρηματικής οφειλής εις αλλοδαπόν νόμισμα πληρωτέας εν τη ημεδαπή, εάν ο οφειλέτης κατέστη υπερήμερος, ισχύει ό,τι και επί μη εγκαίρου εκπληρώσεως πάσης οφειλής χρηματικού ποσού.
  Εάν κατέστη υπερήμερος ο δανειστής, η μετά την υπερημερίαν τούτου υπερτίμησις του αλλοδαπού νομίσματος δεν βαρύνει τον οφειλέτην.
  ’ρθρον 293
  Τόκου ποσοστόν
  Το ανώτατον όριον του εκ δικαιοπραξίας οφειλομένου τόκου προσδιορίζεται ως ορίζει ο νόμος. Αι προς τω τόκω συνομολογούμεναι ή καταβαλλόμεναι προμήθειαι ή άλλα ανταλλάγματα λογίζονται ως τόκος.
  Το ποσοστόν του εκ του νόμου η εξ υπερημερίας οφειλομένου τόκου προσδιορίζεται ως ορίζει ο νόμος.
  Βλ. και άρθρ. 21, 22 και 109-112 Εισαγ. Νόμου, ως και την περί τόκου νομοθεσίαν εν 7. Θα.
  ’ρθρον 294
  Πάσα δικαιοπραξία περί τόκου υπερβαίνοντος το ανώτατον θεμιτόν όριον είναι άκυρος ως προς το υπερβάλλον.
  
’ρθρον 295
  Εάν εκ δικαιοπραξίας οφείλεται τόκος χωρίς να ορίζεται το ποσοστόν αυτού, λαμβάνεται ο νόμιμος τόκος.
  Ο εκ δικαιοπραξίας τόκος, εφ' όσον εν αυτή δεν ορίζεται άλλο τι, καταβάλλεται ετησίως
  ’ρθρον 296
  Τόκος τόκου
  Επί τόκων πάσης φύσεως οφείλεται τόκος εάν συμφωνηθή τοιούτος ή εάν ζητηθή δι' αγωγής, κατ' αμφοτέρας δε τας περιπτώσεις ταύτας μόνον δι' οφειλομένους τόκους ολοκλήρου τουλάχιστον έτους, ή μιας χρήσεως ως προς το δημόσιον. Η περί πληρωμής τοιούτου τόκου συμφωνία πρέπει να γίνεται ή η αγωγή να επιδίδεται μετά την λήξιν του έτους ή της χρήσεως.
  Ταμιευτήρια, πιστωτικά ιδρύματα και τράπεζαι δύνανται να ορίσωσι δια του καταστατικού αυτών ή να συνομολογήσωσιν εκ των προτέρων ότι οι μη εισπραττόμενοι τόκοι καταθέσεων θα ισχύουσιν ως νέα έντοκος κατάθεσις.
  ’ρθρον 297
  Διαφέρον
  Ο υπόχρεως εις αποζημίωσιν οφείλει να παράσχη ταύτην εις χρήμα. Αντί χρηματικής αποζημιώσεως, δύναται το δικαστήριον, εκτιμών τας ειδικάς περιστάσεις, να διατάξη την αποκατάστασιν της προτέρας καταστάσεως, εφ' όσον η κατά τοιούτον τρόπον αποζημίωσις δεν προσκρούει εις το συμφέρον του δανειστού.
  ’ρθρον 298
  Η αποζημίωσις περιλαμβάνει την μείωσιν της υπαρχούσης περιουσίας του δανειστού (θετική ζημία) ως και το διαφυγόν κέρδος. Ως τοιούτον λογίζεται το κέρδος το μετά πιθανότητος προσδοκώμενον κατά την συνήθη πορείαν των πραγμάτων, ή εκ των ειδικών περιστάσεων και ιδία των ληφθέντων προπαρασκευαστικών μέτρων.
  ’ρθρον 299
  Ζημία μη περιουσιακή
  Ένεκα ζημίας μη περιουσιακής οφείλεται ικανοποίησις χρηματική κατά τας εν τω νόμω οριζομένας περιπτώσεις.







Σελ. 39
  
’ρθρον 300
  Ζημία εξ οικείου πταίσματος
  Εάν ο ζημιωθείς συνετέλεσαν εξ οικείου πταίσματος εις την ζημίαν ή την έκτασιν αυτής το δικαστήριον δύναται να μη επιδικάση αποζημίωσιν ή να μειώση το ποσόν αυτής. Το αυτό ισχύει και όταν ο ζημιωθείς παρέλειψε να αποτρέψη η περιορίση την ζημίαν, ή δεν επέστησε την προσοχήν του οφειλέτου επί του κινδύνου ασυνήθως μεγάλης ζημίας ον ο οφειλέτης ούτε εγνώριζεν ούτε ώφειλε να γνωρίζη.
  Η διάταξις αύτη εφαρμόζεται και δια το πταίσμα των προσώπων δι' α ευθύνεται ο ζημιωθείς.
  ’ρθρον 301
  Υποχρέωσις ένεκα δαπανών
  Ο ένεκα γενομένων δαπανών υπόχρεως προς αποζημίωσιν οφείλει από του χρόνου της δαπάνης νόμιμον τόκον επί της δαπανηθείσης εν τω χρόνω τούτω αξίας.
  Δια δαπάνας γενομένας επί αποδοτέου αντικειμένου δεν οφείλονται τόκοι δι' όσον χρόνον ο εις αποζημίωσιν δικαιούμενος αποκερδαίνει τα ωφελήματα ή τους καρπούς του αντικειμένου.
  ’ρθρον 302
  Δικαίωμα αφαιρέσεως
  Ο ένεκα δαπανών επί αποδοτέου πράγματος δικαιουμένος να αφαιρέση τα επ' αυτού κατασκευάσματα οφείλει, ενασκών το δικαίωμα της αφαιρέσεως να επαναφέρη το πράγμα δι' ιδίων τον εξόδων εις την προτέραν κατάστασιν. Εάν η κατοχή του πράγματος περιήλθεν εις τον έτερον, ούτος δικαιούται να εμποδίση την αφαίρεσιν, ενόσω δεν παρέχεται εις αυτόν ασφάλεια δια την εκ της αφαιρέσεως ζημίαν.
  ’ρθρον 303
  Υποχρέωσις προς λογοδοσίαν
  Ο έχων την διαχείρισιν αλλοτρίας εν όλω ή εν μέρει υποθέσεως, συνεπαγομένην εισπράξεις και δαπάνας, υποχρεούται εις λογοδοσίαν. Προς τούτο ο δοσίλογος οφείλει να ανακοινώση εις τον δεξίλογον λογαριασμόν περιέχοντα αντιπαράθεσιν των εσόδων και εξόδων και το εκ της αντιπαραθέσεως ταύτης προκύπτον και να επισυνάψη και τα δικαιολογητικά, εφ' όσον τοιαύτα συνειθίζονται.
  ’ρθρον 304
  Υποχρέωσις προς απόδοσιν ομάδος
  Ο υπόχρεως να αποδώση ομάδα αντικειμένων, ή να παράσχη πληροφορίας περί αυτής, οφείλει να εγχειρίση εις τον δικαιούχον κατάλογον των στοιχείων της ομάδας.
  
Σελ. 40
  
’ρθρον 305
  Διαζευκτική ενοχή
  Εάν εκ δύο ή πλειόνων οφειλομένων παροχών μόνον η μία δέον να καταβληθή (ενοχή διαζευκτική), το δικαίωμα της επιλογής εν αμφιβολία έχει ο οφειλέτης.
  ’ρθρον 306
  Επιλογή
  Η επιλογή γίνεται δια δηλώσεως προς το έτερον μέρος, είναι δε αμετάβλητος και ανεπίδεκτος αιρέσεως ή προθεσμίας.
  Επί πλειόνων δανειστών ή οφειλετών η περί επιλογής δήλωσις γίνεται κατά πάσαν περίπτωσιν από κοινού υπό πάντων ή προς πάντας.
  ’ρθρον 307
  Απλοποίησις
  Δια της επιλογής η διαζευκτική ενοχή καθίσταται απλή.
  ’ρθρον 308
  Εάν ο οφειλέτης, έχων το δικαίωμα της επιλογής, δεν ασκήση τούτο μέχρι της ενάρξεως της αναγκαστικής εκτελέσεως, το προς επιλογήν δικαίωμα περιέρχεται εις τον δανειστήν.
  ’ρθρον 309
  Απώλεια δικαιώματος επιλογής
  Εάν ο δανειστής, έχων το δικαίωμα της επιλογής, καταστή υπερήμερος, ο οφειλέτης δικαιούται να τάξη εις αυτόν εύλογον προθεσμίαν προς άσκησιν του δικαιώματος επιλογής. Παρερχομένης απράκτου της προθεσμίας το δικαίωμα της επιλογής περιέρχεται εις τον οφειλέτην.
  ’ρθρον 310
  Συγκέντρωσις διαζευκτικής ενοχής
  Εάν επί διαζευκτικής ενοχής η μία εκ 
των       παροχών       είναι       ή      καταστή      αδύ-



νατος, η ενοχή συγκεντρούται εις τας λοιπάς, επιφυλασσομένων των διατάξεων των άρθρ. 311 έως 314.
  Αδυναμία επί διαζευκτικής ενοχής
  ’ρθρ.311.-Εάν το δικαίωμα της επιλογής έχη ο οφειλέτης, η δε μία παροχή καταστή αδύνατος πταίσματι αυτού, είτα δε και άλλη εκ τύχης, χρεωστεί ούτος την αξίαν της τύχη αδυνάτου παροχής.
  ’ρθρ.312.-Εάν το δικαίωμα της επιλογής έχη ο οφειλέτης, η δε μία παροχή καταστή αδύνατος πταίσματι του δανειστού, ο οφειλέτης δικαιούται ή να καταβάλη την σωζομένην και να απαιτήση αποζημίωσιν δια την καταστάσαν αδύνατον, ή να θεωρήση εαυτόν απηλλαγμένον πάσης υποχρεώσεως.
  ’ρθρ.313.-Εάν το δικαίωμα της επιλογής έχη ο δανειστής, η δε μία παροχή καταστή αδύνατος πταίσματι αυτού, δικαιούται ούτος ή να ζητήση την σωζομένην παροχήν και να αποζημιώση τον οφειλέτην δια την καταστάσαν αδύνατον, ή να θεωρήση αποσβεσθείσαν την ενοχήν.
  ’ρθρ.314.-Εάν το δικαίωμα της επιλογής έχη ο δανειστής, η δε μία παροχή καταστή αδύνατος πταίσματι του οφειλέτου, ο δανειστής δικαιούται να απαιτήση ή την σωζομένην παροχήν ή αποζημίωσιν δια την καταστάσαν αδύνατον.
  ’ρθρ.315.-Αι διατάξεις των άρθρ. 311 έως 314 εφαρμόζονται αναλόγως και όταν η διαζευκτική ενοχή περιέχη πλείονας των δύο παροχάς.
  Μερική εκπλήρωσις
  ’ρθρ.316.-Ο οφειλέτης δεν δικαιούται εις μερικήν εκπλήρωσιν της οφειλομένης παροχής.
  Εκπλήρωσις υπό τρίτου
  ’ρθρ.317.-Η παροχή δύναται να εκπληρωθεί και υπό τρίτου, εκτός αν ο δανειστής έχη συμφέρον εις την παρά του οφειλέτου εκπλήρωσιν.
  ’ρθρ.318.-Ο δανειστής δύναται να αρνηθή την υπό τρίτου προσφερομένην παροχήν, εάν ο οφειλέτης εδήλωσεν ότι αντιτίθεται εις ταύτην.
  Δικαίωμα τρίτου εις προσφοράν και
υποκατάστασιν.
  ’ρθρ.319.-Εάν κατά του οφειλέτου επισπεύδεται αναγκαστική εκποίησις, πας όστις ένεκα ταύτης κινδυνεύει να απολέση εμπράγματον δικαίωμα ή την κατοχήν επί του εκποιουμένου πράγματος δικαιούται να ικανοποιήση τον δανειστήν δια καταβολής, δημοσίας καταθέσεως ή συμψηφισμού.
  Εφ' όσον ο δανειστής ικανοποιείται ο ικανοποιήσας υποκαθίσταται εις τα δικαιώματα αυτού.
  
Τόπος παροχής
  ’ρθρ.320.-Εάν ο τόπος της παροχής ούτε εκ της δικαιοπραξίας ούτε εκ των περιστάσεων και ιδίως εκ της φύσεως της ενοχικής σχέσεως συνάγεται, η παροχή καταβάλλεται εν ω τόπω ο οφειλέτης είχε την κατοικίαν του κατά την γένεσιν της ενοχής.
  Εάν η υποχρέωσις προέρχεται εκ τη ασκήσεως του επαγγέλματος του οφειλέτου, αντί του τόπου της κατοικίας λαμβάνεται ο τόπος της επαγγελματικής τούτου εγκαταστάσεως.
  ’ρθρ.321.-Εάν η παροχή είναι χρηματική, εν αμφιβολία ο οφειλέτης χρεωστεί να καταβάλη ταύτην, εν ω τόπω ο δανειστής έχει την κατοικίαν του κατά τον χρόνον της καταβολής.
  Εάν η απαίτησις προέρχεται εκ της ασκήσεως του επαγγέλματος του δανειστού, αντί του τόπου της κατοικίας ισχύει ο τόπος της επαγγελματικής τούτου εγκαταστάσεως.
  ’ρθρ.322.-Εάν η εκπλήρωσις παροχής καταβλητέας εις την κατοικίαν του δανειστού κατέστη σημαντικώς δυσχερεστέρα λόγω μεταβολής της κατοικίας αυτού επελθούσης μετά την γένεσιν της ενοχής, δύναται ο οφειλέτης να καταβάλη εις την αρχικήν κατοικίαν του δανειστού.
  Χρόνος παροχής
  ’ρθρ.323.-Εάν ο χρόνος της παροχής ούτε εκ της δικαιοπραξίας ούτε εκ των περιστάσεων και ιδίως εκ της φύσεως της ενοχικής σχέσεως συνάγεται, δικαιούται ο δανειστής να απαιτήση ο δε οφειλέτης να εκπληρώση την παροχήν παραχρήμα.
  ’ρθρ.324.-Εάν ο χρόνος της παροχής είναι ωρισμένος, ο οφειλέτης εν αμφιβολία δικαιούται να εκπληρώση την παροχήν και προ του χρόνου τούτου. Δεν δικαιούται όμως εις αφαίρεσιν προεξοφλητικού τόκου, εφ' όσον εκ του νόμου ή της δικαιοπραξίας δεν συνάγεται άλλο τι.
  Δικαίωμα επισχέσεως
  ’ρθρ.325.-Εάν ο οφειλέτης έχη κατά του δανειστού ληξιπρόθεσμον αξίωσιν συναφή προς την οφειλήν του, δικαιούται εφ' όσον δεν προκύπτει άλλο τι, να αρνηθή την εκπλήρωσιν της παροχής μέχρις ότου ο δανειστής εκπληρώση την βαρύνουσαν αυτόν υποχρεώσιν (δικαίωμα επισχέσεως).
  ’ρθρ.326.-Δικαίωμα επισχέσεως έχει ιδία και ο υπόχρεως εις απόδοσιν πράγματος δια δαπάνας γενομένας επ' αυτού, ή δια ζημίαν, ην υπέστη εξ αυτού.
  ’ρθρ.327.-Δικαίωμα επισχέσεως δεν υφίσταται κατ' αξιώσεων, καθ' ων δεν αντιτάσσεται συμψηφισμός.

(Αντί για τη σελ. 41(α) Σελ. 41(β)
Τεύχος 1349 Σελ. 1
  
’ρθρ.328.-Ο δανειστής δύναται να αποκρούση το δικαίωμα της επισχέσεως παρέχων ασφάλειαν. Η δι' εγγυητού ασφάλεια αποκλείεται.
  ’ρθρ.329.-Εάν ο οφειλέτης εναχθείς υπό του δανειστού αντιτάσση το δικαίωμα της επισχέσεως, η προς παροχήν καταδίκη του οφειλέτου γίνεται υπό τον όρον ταυτοχρόνου εκπληρώσεως υπό του δανειστού της βαρυνούσης τούτον υποχρεώσεως.
  Ευθύνη ένεκα πταίσματος.
  ’ρθρ.330.-Ο οφειλέτης ενέχεται, αν άλλο τι δεν ωρίσθη, δια πάσαν εκ δόλου ή εξ αμελείας αυτού ή των νομίμων αντιπροσώπων του αθέτησιν της υποχρεώσεώς του. Αμέλεια υπάρχει οσάκις δεν καταβάλλεται η εν ταις συναλλαγαίς απαιτουμένη επιμέλεια.
  "’ρθρ.331.-Αν ο οφειλέτης είναι ανήλικος κάτω των δεκατεσσάρων ετών ή δεν έχει συνείδηση των πράξεων του ή βρίσκεται σε ψυχική ή διανοητική διαταραχή που περιορίζει αποφασιστικά τη λειτουργία της κρίσης και της βούλησής του ή τέλος είναι κωφάλαλος, εφαρμόζονται οι διατάξεις των άρθρ. 915 έως 918".
  Το άρθρ. 331 ΑΚ, αντικαταστάθηκε ως άνω με το άρθρ. 20 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
Συμφωνία για μη ευθύνη από πταίσμα
  "’ρθρ.332.-’κυρη είναι κάθε εκ των προτέρων συμφωνία με την οποία αποκλείεται ή περιορίζεται η ευθύνη από δόλο ή βαριά αμέλεια.
  ’κυρη είναι επίσης η εκ των προτέρων συμφωνία ότι δεν θα ευθύνεται ο οφειλέτης και για ελαφριά ακόμη αμέλεια, αν ο δανειστής βρίσκεται στην υπηρεσία του οφειλέτη ή η ευθύνη προέρχεται από την άσκηση επιχείρησης για την οποία προηγήθηκε παραχώρηση της αρχής. Το ίδιο ισχύει και αν η απαλλακτική ρήτρα περιέχεται σε όρο της σύμβασης που δεν αποτέλεσε αντικείμενο ατομικής διαπραγμάτευσης ή αν με τη ρήτρα απαλλάσσεται ο οφειλέτης από την ευθύνη για προσβολή αγαθών που απορρέουν από την προσωπικότητα και ιδίως της ζωής, της υγείας, της ελευθερίας ή της τιμής¨.
  Το άρθρ.332 αντικαταστάθηκε ως άνω από την παρ.1 άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρ.333.-Ο ευθυνόμενος μόνον δι' επιμέλειαν ην εν τοις ιδίοις συνήθως καταβάλλει, δεν απαλλάσσεται της ευθύνης δια βαρείαν αμέλειαν.
  Ευθύνη εκ πταίσματος προστηθέντος
  ’ρθρ.334.-Ο οφειλέτης ευθύνεται δια το πταίσμα των προσώπων, άτινα χρησιμοποιεί προς εκπλήρωσιν της παροχής, ως δι' ίδιον αυτού πταίσμα.


Σελ. 42(β)
Τεύχος 1349 Σελ. 2

  
  "2.Η ευθύνη αυτή μπορεί εκ των προτέρων να περιοριστεί, ή να αποκλειστεί εκτός αν  συντρέχει κάποια από τις περιπτώσεις του άρθρ.332".
  Η παρ.2 αντικαταστάθηκε ως άνω από την παρ.2 άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  
  ΚΕΦΑΛΑΙΟΝ ΔΕΥΤΕΡΟΝ
Αδυναμία παροχής
  και υπερημερία του οφειλέτου
  Αδυναμία προς εκπλήρωσιν
  ’ρθρ.335.-Εάν κατά την εκπλήρωσιν της
παροχής     είναι     αύτη     εν    όλω    ή    εν    μέρει


αδύνατος ένεκα λόγων είτε γενικών είτε αφορόντων τον οφειλέτην, ούτος υποχρεούται εις ανόρθωσιν της εντεύθεν ζημίας του δανειστού.
  Πότε χωρεί απαλλαγή λόγω αδυναμίας.
  ’ρθρ.336.-Ο οφειλέτης απαλλάσσεται πάσης υποχρεώσεως ένεκεν αδυναμίας προς εκπλήρωσιν της παροχής εάν αποδείξη ότι η αδυναμία οφείλεται εις γεγονός, δι' ον υπέχει ευθύνην. Οφείλει όμως ούτος ευθύς ως λάβη γνώσιν της προς εκπλήρωσιν αδυναμίας να ειδοποιήσει περί τούτου τον δανειστήν.
  Μερική αδυναμία
  ’ρθρ.337.-Επί μερικής υπαιτίου αδυναμίας του οφειλέτου προς εκπλήρωσιν της παροχής, ο δανειστής εντός ευλόγου προθεσμίας από της προσφοράς ή από της προσκλήσεως υπό του οφειλέτου, εάν δεν έχη συμφέρον εις την μερικήν εκπλήρωσιν, δικαιούται να αποποιηθή εντελώς ταύτην και να θεωρήση την αδυναμίαν ως ολικήν.
  Περιελθόν
  ’ρθρ.338.-Εάν ο οφειλέτης απηλλάγη της υποχρεώσεως του λόγω αδυναμίας προς εκπλήρωσιν αυτής εκ γεγονότος, δι' ο δεν υπέχει ευθύνην, οφείλει ούτος να αποδώση εις τον δανειστήν παν ό,τι περιήλθεν εις αυτόν συνεπεία του τοιούτου γεγονότος.
  Μη εκπλήρωσις επιδικασθείσης παροχής
  ’ρθρ.339.-Εάν ο οφειλέτης κατεδικάσθη τελεσιδίκως εις παροχήν μη χρηματικήν, ο δανειστής δύναται να τάξη εις αυτόν εύλογον προθεσμίαν προς εκπλήρωσιν της παροχής, δηλών συνάμα ότι μετά την πάροδον αυτής αποκρούει την παροχήν. Παρερχομένης απράκτου της προθεσμίας οφείλεται μόνον αποζημίσωις δια μη εκπλήρωσιν της παροχής.
  Υπερημερία οφειλέτου
  ’ρθρ.340.-Ο οφειλέτης ληξιπροθέσμου παροχής καθίσταται υπερήμερος εάν εχώρησε δικαστική ή εξώδικος όχλησις του δανειστού
  Δήλη ημέρα
  ’ρθρ.341.-Εάν προς εκπλήρωσιν της παροχής συμωνηθή ωρισμένη ημέρα, ο οφειλέτης, καθίσταται υπερήμερος δια μόνης της παρελεύσεως της ημέρας ταύτης.
  Εάν προς εκπλήρωσιν της παροχής ετάχθη ωρισμένη προθεσμία από της καταγγελίας, ο οφειλέτης καθίσταται υπερήμερος όταν, γενομένης της καταγγελίας, παρέλθη η προθεσμία.
  ’ρθρ.342.-Ο οφειλέτης δεν καθίσταται υπερήμερος εάν η καθυστέρησις της παροχής οφείλεται εις γεγονός, δι' ον δεν υπέχει ευθύνην.
  
Συνέπειαι
  ’ρθρ.434.-Ο υπερήμερος οφειλέτης υποχρεούται προς τη παροχή και εις αποζημίωσιν δια την εκ της καθυστερήσεως ζημίαν του δανειστού.
  Εάν ο δανειστής συνεπεία της υπερημερίας δεν έχη πλέον συμφέρον εις την εκπλήρωσιν της παροχής, δικαιούται εντός ευλόγου προθεσμίας από της προσφοράς ή από της προσκλήσεως υπό του οφειλέτου, να αποκρούση την παροχήν και να απαιτήση αποζημίωσιν δια την  μη εκπλήρωσιν.
  ’ρθρ.344.-Ο οφειλέτης διαρκούσης της υπερημερίας ευθύνεται δια πάσαν αμέλειαν. Ευθύνεται επίσης δια τα τυχηρά, εκτός εάν αποδείξη ότι η ζημία θα επήρχετο και αν η παροχή εξεπληρούτο εγκαίρως
  Υπερημερία επί χρηματικής οφειλής
  ’ρθρ.345.-Επί χρηματικής οφειλής, ο δανειστής εν περιπτώσει υπερημερίας δικαιούται να απαιτήση τον υπό του νόμου ή δια δικαιοπραξίας οριζόμενον τόκον υπερημερίας χωρίς να υποχρεούται εις απόδειξιν ζημίας. Ο δανειστής αποδεικνύων άλλην περαιτέρω θετικήν ζημίαν, εφ' όσον εν τω νόμω δεν ορίζεται άλλως, δικαιούται να απαιτήση και ταύτην.
  Έναρξις τόκων δι' επιδόσεως αγωγής
  ’ρθρ.346.-Ο οφειλέτης χρηματικής οφειλής και αν δεν είναι υπερήμερος, χρεωστεί νομίμους τόκους από της επιδόσεως της αγωγής περί του ληξιπροθέσμου χρέους.
  ’ρθρ.347.-Ο οφειλέτης αντικειμένου, καθιστάμενος υπόχρεως εις καταβολήν της αξίας αυτού ένεκα γεγονότος επελθόντος κατά την διάρκειαν της υπερημερίας του, χρεωστεί νομίμους τόκους επί του ποσού της αξίας από του χρόνου, όστις λαμβάνεται ως βάσις προς υπολογισμόν αυτής.
  Η μετά την αγωγήν ευθύνη δια το πράγμα.
  ’ρθρ.348.-Ο οφείλων ωρισμένον πράγμα, ευθύνεται από της επιδόσεως της αγωγής εις αποζημίωσιν δια χειροτέρευσιν ή καταστροφήν ή αδυναμίαν προς απόδοσιν κατά τας περί διεκδικήσεως διατάξεις, επιφυλαττομένης της μείζονος τυχόν ευθύνης εκ της ενοχικής σχέσεως ή της υπερημερίας.
  Το αυτό ισχύει και δια την αξίωσιν του δανειστού προς απόδοσιν ωφελημάτων ως και δια την αξίωσιν του οφειλέτου προς απόδοσιν δαπανών.








(Αντί για τη σελ. 43) Σελ. 43(α)
Τεύχος ΖΙ22-Σελ. ΙΙ
  
ΚΕΦΑΛΑΙΟΝ ΤΡΙΤΟΝ
  Υπερημερία του δανειστού
  Πότε είναι υπερήμερος ο δανειστής
  ’ρθρ.349.-Ο δανειστής καθίσταται υπερήμερος εάν δεν αποδέχεται την προσφερομένην αυτώ παροχήν.
  Η προσφορά απαιτείται να είναι πραγματική και η προσήκουσα.
  ’ρθρ.350.-Ο δανειστής καθίσταται υπερήμερος και δια προσφοράς του οφειλέτου μη πραγματικής, εάν ήδη εδήλωσεν ότι δεν δέχεται την παροχήν.
  ’ρθρ.351.-Ο δανειστής καθίσταται ωσαύτως υπερήμερος εάν, προσκληθείς υπό του οφειλέτου, δεν προβαίνη εις την απαιτουμένην πράξιν ή σύμπραξιν, άνευ της οποίας ο οφειλέτης δε δύναται να εκπληρώσει την παροχήν.
  Πρόσκλησις δεν απαιτείται εάν δια την υπό του δανειστού επιχειρητέαν πράξιν συνεφωνήθη είτε ωρισμένη ημέρα είτε παρέλευσις ωρισμένης προθεσμίας από της καταγγελίας.
  ’ρθρ.352.-Ο δανειστής δεν καθίσταται υπερήμερος εάν ο οφειλέτης εις τας περιπτώσεις των δύο προηγουμένων άρθρων δε ήτο εις θέσιν να εκπληρώση την παροχήν κατά τον χρόνον της προσφοράς ή της επιχειρητέας υπό του δανειστού πράξεως.
  Υπερημερία επί αμφοτεροβαρών συμβάσεων
  Αρθρ.353.-Εάν ο οφειλέτης υποχρεούται την παροχήν μόνον επί αντιπαροχή, ο δανειστής καθίσταται υπερήμερος εάν είναι μεν πρόθυμος να δεχθή την προσφερομένην παροχήν αλλά δεν προσφέρη την αιτουμένην αντιπαροχήν.
  Χρόνος παροχής μη ωρισμένος
  ’ρθρ.354.-Εάν ο χρόνος της παροχής δεν είναι ωρισμένος, ο δανειστής δεν καθίσταται υπερήμερος εκ του ότι προσωρινώς κωλύεται να δεχθή την παροχήν, εκτός αν ειδοποιήθει εγκαίρως υπό του οφειλέτου περί επικειμένης εκπληρώσεως αυτής. Το αυτό ισχύει και όταν ο οφειλέτης δικαιούται να εκπληρώση την παροχήν και προ του ωρισμένου χρόνου.
  Συνέπειαι υπερημερίας δανειστού
  ’ρθρ.355.-Ο οφειλέτης διαρκούσης της υπερημερίας του δανειστού ευθύνεται μόνον δια δόλον και βαρείαν αμέλειαν.
  ’ρθρ.356.-Ο οφειλέτης χρηματικής οφειλής διαρκούσης της υπερημερίας του δανειστού δεν χρεωστεί τόκους, επιφυλαττομένης της διατάξεως του επομένου άρθρου.



Σελ. 44(α)
Τεύχος Ζ122-Σελ. 12

  
’ρθρ.357.-Ο οφειλέτης, ευθυνόμενος δια τα ωφελήματα αντικειμένου τινός, υποχρεούται διαρκούσης της υπερημερίας του δανειστού μόνον δια τα υπ' αυτού εξαχθέντα.
  ’ρθρ.358.-Ο οφειλέτης δικαιούται να απαιτήση από τον υπερήμερον δανειστήν παν ό,τι εδέησε να δαπανήση επί πλέον δια την ατελεσφόρητον προσφοράν της παροχής ως και δια την διαρκούσης


της υπερημερίας φύλαξιν και συντήρησιν αυτής.
  ’ρθρον 359
  Συνέπειαι επί υποχρεώσεως εις
απόδοσιν ακινήτου
  Εάν ο οφειλέτης υποχρεούται εις απόδοσιν ακινήτου και ο δανειστής κατέστη υπερήμερος, δικαιούται, ειδοποιών προηγουμένως, εφ' όσον τούτο είναι εφικτόν, τον δανειστήν, να προκαλέση τον παρά του δικαστηρίου διορισμόν μεσεγγυούχου, έχοντος τα δικαιώματα και τας υποχρεώσεις παντός μεσεγγυούχου. Αφ' ης μεσεγγυούχος παραλάβη το ακίνητον, η υποχρέωσις του οφειλέτου αποσβένυται.
  Το αυτό ισχύει και αν ο οφειλέτης ένεκα λόγου αφορώντος το πρόσωπον του δανειστού ή ένεκεν ευλόγου αβεβαιότητος περί το πρόσωπον τούτου, αδυνατή να εκπληρώση εν ασφαλεία την υποχρέωσίν του.
  ’ρθρον 360
  Ο οφειλέτης του ακινήτου δύναται να προκαλέση την άρσιν της μεσεγγυήσεως και την ανάληψιν του ακινήτου εφ' όσον ο δανειστής δεν απεδέχθη την μεσεγγύησιν. Από της άρσεως η υποχρέωσις του οφειλέτου λογίζεται ως ουδέποτε αποσβεσθείσα.
  ΚΕΦΑΛΑΙΟΝ ΤΕΤΑΡΤΟΝ
  Ενοχαί εκ συμβάσεων εν γένει
  ’ρθρον 361
  Ενοχή εκ συμβάσεως
  Προς σύστασιν ή αλλοίωσιν ενοχής δια δικαιοπραξίας ενόσω ο νόμος δεν ορίζει άλλως, απαιτείται σύμβασις.
  ’ρθρον 362
  Σύμβασις περί αδυνάτου παροχής
  Ο υποσχεθείς παροχήν, ήτις κατά την σύναψιν της συμβάσεως είναι αδύνατος ένεκα λόγων είτε γενικών είτε αφορώντων τον υποσχεθέντα, υποχρεούται εις ανόρθωσιν της ένεκα μη εκπληρώσεως της παροχής ζημίας του δανειστού. Η διάταξις του άρθρου 337 εφαρμόζεται αναλόγως και ενταύθα.
  ’ρθρον 363
  Ο οφειλέτης, ενόσω εν τω νόμω δεν ορίζεται άλλως, απαλλάσσεται πάσης υποχρεώσεως εκ της υποσχέσεως αδυνάτου παροχής εάν κατά την συνομολόγησιν της συμβάσεως ηγνόει άνευ υπαιτιότητος ότι η παροχή είναι αδύνατος. Οφείλει όμως ούτος ευθύς ως λάβη γνώσιν της προς εκπλήρωσιν αδυναμίας, να ειδοποιήση περί τούτου τον δανειστήν. Η διάταξις του άρθρου 338 εφαρμόζεται και ενταύθα.
  
’ρθρον 364
  Εάν επί υποσχέσεως αδυνάτου παροχής ο δανειστής κατά την σύναψιν της συμβάσεως εγνώριζεν ή ώφειλε να γνωρίζη ότι η παροχή είναι αδύνατος, εφαρμόζεται αναλόγως η διάταξις του άρθρου 300.
  ’ρθρον 365
  Σύμβασις παροχής νόμω απηγορευμένης
  Αι διατάξεις περί υποσχέσεως αδυνάτου παροχής εφαρμόζονται και όταν η υπόσχεσις αφορά παροχήν προσκρούουσαν εις απαγορευτικήν διάταξιν του νόμου.
  ’ρθρον 366
  Σύμβασις μεταβιβάσεως πάσης μελλούσης
περιουσίας
  Σύμβασις περί μεταβιβάσεως πάσης μελλούσης περιουσίας ή ποσοστού αυτής, ή περί συστάσεως επικαρπίας επί ταύτης, είναι άκυρος.
  ’ρθρον 367
  Σύμβασις μεταβιβάσεως της ενεστώσης
περιουσίας
  Σύμβασις περί μεταβιβάσεως ολοκλήρου της ενεστώσης περιουσίας ή ποσοστού αυτής, ή περί συστάσεως επικαρπίας επί ταύτης, απαιτείται να γίνη ενώπιον συμβολαιογράφου.
  ’ρθρον 368
  Σύμβασις περί της κληρονομίας ζώντος
  Σύμβασις περί της κληρονομίας ζώντος είτε μετά τούτου είτε μετά τρίτου, είτε περί ολοκλήρου είτε περί ποσοστού αυτής, είναι άκυρος. Το αυτό ισχύει και δια την σύμβασιν, δι' ης περιορίζεται ή περί τας διατάξεις τελευταίας βουλήσεως ελευθερία.
  ’ρθρον 369
  Συμβάσεις εμπράγματοι περί ακινήτου
  Συμβάσεις αντικειμένου έχουσαι την σύστασιν, μετάθεσιν αλλοίωσιν ή κατάργησιν εμπραγμάτων δικαιωμάτων επί ακινήτων απαιτείται να γίνωνται ενώπιον συμβολαιογράφου.
  ’ρθρον 370
Η εκ συμβάσεως υποχρέωσις προς  εκποίησιν  ή         επιβάρυνσιν πράγματος, εν αμφιβολία εκτείνεται και εις το κατά την κατάρτισιν της συμβάσεως παράρτημα αυτού.
  




Σελ. 45

’ρθρον 371
  Αοριστία παροχής
  Εάν ο προσδιορισμός της παροχής ανετέθη εις τινα των συμβαλλομένων ή εις τρίτον, εν αμφιβολία θεωρείται ότι ο προσδιορισμός πρέπει να γίνη κατά δικαίαν κρίσιν. Εάν δεν εγένετο κατά δικαίαν κρίσιν ή βραδύνη, γίνεται υπό του δικαστηρίου.
  ’ρθρον 372
  Σύμβασις, εν η ο προσδιορισμός της παροχής ανατίθεται εις την απόλυτον κρίσιν ενός των συμβαλλομένων είναι άκυρος.
  ’ρθρον 373
  Εάν ο προσδιορισμός της παροχής ανετέθη υπό των συμβαλλομένων εις την απόλυτον κρίσιν τρίτου, ούτος δε αδυνατή, ή αρνήται, ή βραδύνη, η σύμβασις είναι άκυρος.
  ΚΕΦΑΛΑΙΟΝ ΠΕΜΠΤΟΝ
  Αρχαί επί αμφοτεροβαρών συμβάσεων
  ’ρθρον 374
  Ένστασις μη εκπληρωθέντος συναλλάγματος
  Ο εξ αμφοτεροβαρούς συμβάσεως υπόχρεως δικαιούται να αρνηθή την εκπλήρωσιν της παροχής, ενόσω ο έτερος δεν εκπληροί ή δεν προσφέρει την αντιπαροχήν (ένστασις του μη εκπληρωθέντος συναλλάγματος), εκτός εάν υποχρεούται πρώτος εις εκπλήρωσιν.
  Επί παροχής προς πλείονας ή ένστασις προτείνεται καθ' ενός εκάστου δια το προσήκον αυτώ μέρος μέχρις εκπληρώσεως ή προσφοράς της όλης αντιπαροχής.
  ’ρθρον 375
  Η ένστασις του μη εκπληρωθέντος συναλλάγματος δεν δύναται να αποκρουσθή δια της παροχής ασφαλείας.
  ’ρθρον 376
  Εάν ο εις των συμβαλλομένων εξεπλήρωσεν εν μέρει την παροχήν, δεν δύναται ο έτερος να αρνηθή την αντιπαροχήν όταν ή άρνησις λόγω των ειδικών περιστάσεων και ιδία δια το επουσιώδες του καθυστερουμένου έτι μέρους της παροχής, αντίκειται εις την καλήν πίστιν.
  
  
  
  
  
  
Σελ. 46
  
’ρθρον 377
  Ο εξ αμφοτεροβαρούς συμβάσεως υποχρεούμενος να εκπληρώση πρώτος την παροχήν, εάν η επί την αντιπαροχήν αξίωσις αυτού κινδυνεύει ένεκεν ουσιώδους ελαττώσεως της περιουσιακής καταστάσεως του ετέρου ην κατά την κατάρτισιν της συμβάσεως δεν εγνώριζεν ούτε ώφειλε να γνωρίζη, δύναται να αρνηθή την εκπλήρωσιν της παροχής μέχρις ου ο έτερος παράσχη ασφάλειαν.
  ’ρθρον 378
  Η ένστασις του μη εκπληρωθέντος συναλλάγματος αποτέλεσμα έχει ότι ο εναγόμενος καταδικάζεται εις την παροχήν υπό τον όρον ταυτοχρόνου εκ μέρους του ετέρου εκπληρώσεως της βαρυνούσης αυτόν αντιπαροχής.
  ’ρθρον 379
  Αοριστία αντιπαροχής
  Εάν η έκτασις της αντιπαροχής δεν ωρίσθη, εν αμφιβολία το δικαίωμα του προσδιορισμού προσήκει εις τον δικαιούμενον να απαιτήση την αντιπαροχήν.
  ’ρθρον 380
  Ανυπαίτιος αδυναμία παροχής του ενός
  Εάν η παροχή του ενός των συμβαλλομένων είναι αδύνατος ένεκα γεγονότος, δι' ο ούτος δεν υπέχει ευθύνην, απαλλάσσεται και ο έτερος συμβαλλόμενος της αντιπαροχής, αναζητεί δε ούτος ταύτην, τυχόν καταβληθείσαν κατά τας περί αδικαιολογήτου πλουτισμού διατάξεις. Αλλά δεν απαλλάσσεται ταύτης εάν απήτησε το συνεπεία του γεγονότος της αδυναμίας περιελθόν εις τον άλλον.
  ’ρθρον 381
  Αδυναμία παροχής εξ υπαιτιότητος του ετέρου
  Εάν η παροχή του ενός των συμβαλλομένων 
κατέστη αδύνατος πταίσματι του ετέρου ούτος 
δεν απαλλάσεται της προς αντιπαροχήν 
υποχρεώσεως.  Εκπίπτεται   όμως   εκ   της  αντιπα-


ροχής παν ό,τι ο λόγω αδυναμίας απαλλασσόμενος ωφελείται ή δολίως παραλείπει να ωφεληθή εκ της απαλλαγής.
  Το αυτό ισχύει εάν η παροχή του ενός κατέστη αδύνατος άνευ υπαιτιότητος αυτού καθ' ο διάστημα ο έτερος ετέλει εν υπερημερία περί την αποδοχήν αυτής.
  ’ρθρον 382
  Αδυναμία παροχής υπαιτιότητι του ιδίου
  Εάν η παροχή του ενός των συμβαλλομένων είναι αδύνατος ένεκα γεγονότος, δι' ο ούτος υπέχει ευθύνην, δύναται ο έτερος είτε να επικαλεσθή τα εν άρθρω 380 δικαιώματα, είτε να απαιτήση αποζημίωσιν είτε να υπαναχωρήση της συμβάσεως. Το αυτό ισχύει και εν τη περιπτώσει του άρθρου 339, εάν παρέλθη άπρακτος η εν αυτώ προθεσμία.
  ’ρθρον 383
  Υπερημερία εκπληρώσεως του ενός
  Εάν ο εις των συμβαλλομένων διατελή εν υπερημερία περί την οφειλομένην υπ' αυτού παροχήν, δικαιούται ο έτερος να τάξη εις αυτόν εύλογον προθεσμίαν εκπληρώσεως, δηλών συνάμα ότι μετά την πάροδον αυτής αποκρούει την παροχήν. Παρερχομένης απράκτου της προθεσμίας ούτος δικαιούται ή να απαιτήση αποζημίωσιν ένεκα μη εκπληρώσεως ή να υπαναχωρήση της συμβάσεως ουχί δε να απαιτήση την παροχήν.
  ’ρθρον 384
  Εάν εν μέρει μόνον εξεπληρώθη η παροχή εντός της ταχθείσης προθεσμίας, ο δε δανειστής δεν έχη συμφέρον εις την μερικήν εκπλήρωσιν, δικαιούται να απαιτήση αποζημίωσιν ένεκα μη εκπληρώσεως δια την όλην παροχήν, ή να υπαναχωρήση της όλης συμβάσεως.
  ’ρθρον 385
  Δεν απαιτείται τα ταχθή εις τον υπερήμερον οφειλέτην προθεσμία προς εκπλήρωσιν της παροχής. 1.εάν εκ της όλης στάσεως αυτού προκύπτη ότι το μέτρον τούτο θα ήτο άσκοπον 2.εάν ο δανειστής συνεπεία της υπερημερίας δεν έχη συμφέρον εις την εκτέλεσιν της συμβάσεως.
  ’ρθρον 386
  Σύμβασις προς διαδοχικάς τμηματικάς παροχάς
  Εάν η σύμβασις είναι εκτελεστέα κατά διαδοχικάς τμηματικάς παροχάς, ο δε οφειλέτης περιήλθεν εις υπερημερίαν ή υπαίτιον αδυναμίαν περί τινα τμηματικήν παροχή, ο δανειστής δικαιούται να ασκήση το δικαίωμα αποζημίωσεως ή υπαναχωρήσεως ως προς μόνην την παροχήν ταύτην, ως προς δε τας υπολειπομένας μόνον εάν η περί την τμηματικήν παροχήν καθυστέρησις ή αδυναμία είναι τόσον ουσιώδης ώστε ο δανειστής δεν έχει πλέον συμφέρον δια το υπόλοιπον μέρος της συμβάσεως, ή αν υπάρχη βάσιμος φόβος μη εκπληρώσεως των υπολειπομένων παροχών. Υπό τους όρους τούτους το προς αποζημίωσιν ή υπαναχώρησιν δικαίωμα του δανειστού εκτείνεται και εις το εκτελεσθέν ήδη μέρος της συμβάσεως.
  
’ρθρον 387
  Δικαίωμα αποζημιώσεως προς τη υπαναχωρήσει
  Καθ' ας περιπτώσεις ο δανειστής ασκεί το δικαίωμα της υπαναχωρήσεως, δύναται επί πλέον κατ' αίτησιν αυτού και κατ' ευλόγου κρίσιν του δικαστηρίου να επιδικασθή εις αυτόν και αποζημίωσις δια την τυχόν εκ της μη εκπληρώσεως της συμβάσεως ζημίαν.
  Επί του δικαιώματος της υπαναχωρήσεως κατά τα λοιπά εφαρμόζονται αναλόγως αι διατάξεις των άρθρων 389 έως 396.
  ’ρθρον 388
  Απρόοπτος μεταβολή των συνθηκών
  Εάν τα περιστατικά, εφ' ων κυρίως, λαμβανομένης υπ' όψει της καλής πίστεως και των συναλλακτικών ηθών, τα μέρη εστήριξαν την σύναψιν αμφοτεροβαρούς συμβάσεως, μετεβλήθησαν ύστερον ένεκα λόγων εκτάκτων και μη δυναμένων να προβλεφθώσιν, εκ δε της μεταβολής ταύτης η παροχή του οφειλέτου, σκοπουμένης και της αντιπαροχής, κατέστη υπερμέτρως επαχθής, το δικαστήριον αιτήσει αυτού δύναται κατά την κρίσιν του να αναγάγη ταύτην εις το προσήκον μέτρον ή και να αποφασίση την λύσιν της συμβάσεως εξ ολοκλήρου ή κατά το μήπω εκτελεσθέν μέρος.
Αποφασισθείσης της λύσεως της συμβάσεως, αποσβέννυται αι εξ αυτής υποχρεώσεις προς παροχήν και οι συμβαλλόμενοι υποχρεούνται αμοιβαίως να αποδώσωσι τας ληφθείσας παροχάς κατά τας περί αδικαιολογήτου πλουτισμού διατάξεις.
  
  
  
  
  
  
  
  
  
  
  
  
  
  
  
  
  

Σελ. 47

ΚΕΦΑΛΑΙΟΝ ΕΚΤΟΝ
  Συμβατική υπαναχώρησις
  ’ρθρον 389
  Δικαίωμα υπαναχωρήσεως
  Εν τη συμβάσει δύναται τις να επιφυλάξη εαυτώ το δικαίωμα της υπαναχωρήσεως
  Επελθούσης της υπαναχωρήσεως αποσβέννυται αι εκ της συμβάσεως υποχρεώσεις προς παροχήν και οι συμβαλλόμενοι υποχρεούνται αμοιβαίως να αποδώσωσι τας ληφθείσας παροχάς κατά τας περί αδικαιολογήτου πλουτισμού διατάξεις.
  ’ρθρον 390
  Πώς ασκείται
  Η υπαναχώρησις γίνεται δια δηλώσεως του έχοντος το δικαίωμα τούτο προς το έτερον.
  ’ρθρον 391
  Πότε αποκλείεται
  Η υπαναχώρησις αποκλείεται εάν το ληφθέν υπό του δικαιώματος εις ταύτην αντικείμενον εκ τύχης κατεστράφη εν όλω ή κατά μέγας μέρος, ή ουσιωδώς εχειροτέρευσε.
  ’ρθρον 392
  Η υπαναχώρησις αποκλείεται εάν το ληφθέν υπό του δικαιουμένου εις ταύτην: 1.πταίσματι αυτού κατεστράφη εν όλω ή κατά μέγα μέρος, ή απωλέσθη ή ουσιωδώς εχειροτέρευσε 2.μετεποιήθη υπ' αυτού εν όλω ή κατά μέγα μέρος δι' επεξεργασίας ή μεταπλάσεως εις άλλο πράγμα.
  ’ρθρον 393
  Η υπαναχώρησις αποκλείεται εάν ο εις ταύτην δικαιούμενος εξεποίησεν εν όλω ή κατά μέγα μέρος το υπ' αυτού ληφθέν αντικείμενον ή επεβάρυνε τούτο δια δικαιώματος υπέρ τρίτου.
  ’ρθρον 394
  Ματαίωσις ασκηθείσης υπαναχωρήσεως
  Εάν ο δικαιούμενος εις υπαναχώρησιν κατέστη υπερήμερος περί την εν όλω ή κατά μέγα μέρος απόδοσιν του ληφθέντος, η υπαναχώρησις καθίσταται ανίσχυρος ενόσω ούτος εντός της ταχθείσης αυτώ παρά του ετέρου ευλόγου προθεσμίας δεν προβαίνει εις την απόδοσιν.
  ’ρθρον 395
  Απόσβεσις
  Το δικαίωμα της υπαναχωρήσεως αποσβέννυται εάν δεν ασκηθή εντός ευλόγου προθεσμίας τασσομένης παρά του ετέρου.
  
  
Σελ. 48
  
  
’ρθρον 396
  Υπαναχώρησις επί πλειόνων
  Εάν εν τη συμβάσει οι εκατέρωθεν συμβαλλόμενοι είναι πλείονες, το προς υπαναχώρησιν δικαίωμα απαιτείται να ασκηθή παρά πάντων και κατά πάντων. Εάν το δικαίωμα τούτο αποσβεσθή δι' ένα, αποσβέννυται και ως προς τους άλλους.
  ’ρθρον 397
  Υπαναχώρησις εν μη εκτελέσει της συμβάσεως
  Ο επιφυλάξας εαυτώ την υπαναχώρησιν δι' ην περίπτωσιν ο έτερος δεν ήθελεν εκπληρώσει την εκ της συμβάσεως υποχρέωσιν αυτού, εν αμφιβολία έχει το δικαίωμα τούτο μόνον εάν η μη εκπλήρωσις οφείλεται εις υπαιτιότητα του ετέρου. Ο ισχυριζόμενος την εκπλήρωσιν της υποχρεώσεως του χρεωστεί να αποδείξη τούτο.
  ’ρθρον 398
  Υπαναχώρησις επί καταβολή ποινής
  Εάν ο εις των συμβαλλομένων επεφύλαξεν εαυτώ την υπαναχώρησιν επί καταβολή ποινής, η υπαναχώρησις είναι ανίσχυρος εφ' όσον εγένετο άνευ συγχρόνου καταβολής της ποινής και απεκρούσθη ως εκ τούτου αμελλητί υπό του ετέρου.
  ’ρθρον 399
  Ρήτρα εκπτώσεως εν μη εκπληρώσει
  Εάν εν τη συμβάσει συνωμολογήθη ότι ο οφειλέτης μη εκπληρών την υποχρέωσιν αυτού εκπίπτει των εκ της συμβάσεως δικαιωμάτων του, ο δανειστής δια την περίπτωσιν ταύτην λογίζεται επιφυλάξας δικαίωμα υπαναχωρήσεως.
  ’ρθρον 400
  Ρήτρα κρατήσεως της ληφθείσης παροχής
  Η εν τη συμβάσει ρήτρα ότι ο δανειστής εν περιπτώσει υπαναχωρήσεως αποκερδαίνει το παρ' αυτού ληφθέν μέρος της παροχής, διέπεται από τας περί ποινικής ρήτρας διατάξεις.
  ’ρθρον 401
  Παροχή εκπληρωτέα εν ωρισμένω χρόνω
  Εάν εν τη συμβάσει συνωμολογήθη ότι
η      παροχή        είναι         εκπληρωτέα            από-

κλειστικώς εις ωρισμένον χρόνον ή αποκλειστικώς εντός ωρισμένης προθεσμίας, εν αμφιβολία ο δανειστής δικαιούται εις υπαναχώρησιν εκ μόνης της καθυστερήσεως ανεξαρτήτως υπαιτιότητος του οφειλέτου.
  Εάν ο δανειστής προτιμά την απαίτησιν της παροχής, οφείλει να ανακοινώση τούτο αμέσως εις τον οφειλέτην, άλλως δεν έχει την απαίτησιν ταύτην.
  ΚΕΦΑΛΑΙΟΝ ΕΒΔΟΜΟΝ
  Αρραβών και ποινική ρήτρα
  ’ρθρον 402
  ΄Εννοια αρραβώνος
  Εάν κατά την κατάρτησιν της συμβάσεως εδόθη αρραβών, ενόσω δεν ωρίσθη άλλο τι, ούτος θεωρείται δοθείς προς κάλυψιν της ζημίας εκ της μη εκτελέσεως της συμβάσεως.
  ’ρθρον 403
  Τύχη αρραβώνος
  Ο υπαίτιος της μη εκτελέσεως της συμβάσεως εκπίπτει του δοθέντος αρραβώνος, ή αποδίδει διπλάσιον τον ληφθέντα. Εν αμφιβολια δεν αποκλείεται υποχρέωσις προς περαιτέρω αποζημίωσιν, μειουμένην όμως κατά το ποσόν του αρραβώνος.
  ’ρθρον 404
  Ποινική ρήτρα
  Ο οφειλέτης δύναται να υποσχεθή προς τον δανειστήν ως ποινήν χρηματικόν ποσόν ή άλλο τι (ποινική ρήτρα) δια την περίπτωσιν, καθ' ην δεν ήθελεν εκπληρώσει ή δεν ήθελε προσηκόντως εκπληρώσει την παροχήν.
  ’ρθρον 405
  Κατάπτωσις ποινής και συνέπειαι
  Η ποινή καταπίπτει εάν ο οφειλέτης αδυνατή υπαιτίως να εκπληρώση την παροχήν, ή εάν περιέλθη εις υπερημερίαν.
  Η κατάπτωσις της ποινής επέρχεται και αν έτι ο δανειστής ουδεμίαν υπέστη ζημίαν.
  ’ρθρον 406
  Εάν η ποινή συνεφωνήθη δια την περίπτωσιν της μη εκπληρώσεως της παροχής, ο δανειστής απαιτήσας την καταπεσούσαν ποινήν αποκλείεται να ζητήση την εκπλήρωσιν της παροχής.
  Εάν ο δανειστής αντί εκπληρώσεως έχη δικαίωμα αποζημιώσεως, δύναται να απαιτήση την καταπεσούσαν ποινήν, έτι δε και την επί πλέον αποδεικνυομένην ζημίαν.
  
’ρθρον 407
  Εάν η ποινή συνεφωνήθη δια την περίπτωσιν της μη προσηκούσης και ιδία μη εγκαίρου εκπληρώσεως της παροχής, ο δανειστής δικαιούται να απαιτήση προς τη καταπεσούση ποινή και την εκπλήρωσιν της παροχής. Δικαιούται επίσης να απαιτήση και την επί πλέον εκ της μη προσηκούσης εκπληρώσεως αποδεικνυομένην ζημίαν.
  ’ρθρον 408
  Ποινική ρήτρα επί ακύρου παροχής
  Εάν η υπόσχεσις της παροχής είναι άκυρος, είναι άκυρος και η ποινική ρήτρα, και αν έτι τα μέρη εγνώριζον την ακυρότητα της υποχρεώσεως.
  ’ρθρον 409
  Υπέρμετρος ποινή
  Εάν η συμφωνηθείσα ποινή είναι δυσαναλόγως μεγάλη, αιτήσει του οφειλέτου μειούται υπό του δικαστηρίου εις το προσήκον μέτρον. Αντίθετος συμφωνία δεν ισχύει.
  ΚΕΦΑΛΑΙΟΝ ΟΓΔΟΟΝ
  Σύμβασις υπέρ τρίτου
   και εις βάρος τρίτου
  ’ρθρον 410
  Σύμβασις υπέρ τρίτου
  Εάν τις δεχθή υπόσχεσιν παροχής υπέρ τρίτου δύναται να απαιτήση όπως ο υποσχεθείς καταβάλη εις τον τρίτον.
  ’ρθρον 411
  Δικαίωμα του τρίτου
  Ο τρίτος δικαιούται να απαιτήση την παροχήν από τον υποσχεθέντα απ' ευθείας, εάν προκύπτη τοιαύτη θέλησις των συμβληθέντων μερών ή συνάγεται τούτο εκ της φύσεως και του σκοπού της συμβάσεως.
  ’ρθρον 412
  Εφ' όσον ο τρίτος, δικαιούμενος να απαιτήση απ' ευθείας την παροχήν, εδήλωσε προς τον υποσχεθέντα ότι θα ασκήση το δικαίωμά του, ο δεχθείς την υπόσχεσιν δεν δύναται να απαλλάξη τούτον της υποχρεώσεώς του.









Σελ. 49
  
’ρθρον 413
  Αποποίησις του τρίτου
  Εάν ο τρίτος δια δηλώσεώς του προς τον υποσχεθέντα απεποιήθη το εκ της συμβάσεως δικαίωμά του, τούτο λογίζεται ως μη αποκτηθέν.
  ’ρθρον 414
  Ενστάσεις κατά του τρίτου
  Ενστάσεις εκ της συμβάσεως ο υποσχεθείς δικαιούται να αντιτάξη και έναντι τρίτου.
  ’ρθρον 415
  Σύμβασις εις βάρος τρίτου
  Ο υποσχεθείς εις έτερον ότι τρίτος θα καταβάλη παροχήν τινα, ενόσω άλλο τι δεν προκύπτει εκ της συμβάσεως, χρεωστεί αποζημίωσιν εάν ο τρίτος αρνηθή την καταβολήν.
  ΚΕΦΑΛΑΙΟΝ ΕΝΑΤΟΝ
  Απόσβεσις των ενοχών
  ’ρθρον 416
  Καταβολή
  Η ενοχή αποσβέννυται δια καταβολής.
  ’ρθρον 417
  Καταβολή προς άλλον ή τον δανειστήν
  Η καταβολή απαιτείται να γίνη εις τον δανειστήν ή εις τον επί τούτω επιτετραμμένον υπό του δανειστού ή υπό του δικαστηρίου ή εκ του νόμου.
  Η προς άλλον γενομένη καταβολή ισχύει εάν ο δανειστής εγκρίνη αυτήν ή εφ' όσον ούτος ωφελείται εξ αυτής.
  ’ρθρον 418
  Μη προσήκουσα καταβολή
  Εάν ο δανειστής απεδέχθη την επί σκοπώ καταβολής γενομένην παροχήν η απόδειξις ότι η καταβολή δεν ήτο η προσήκουσα βαρύνει αυτόν.
  ’ρθρον 419
  Δόσις αντί καταβολής
  Ο δανειστής δεν είναι υπόχρεως να δεχθή αντί καταβολής παροχήν άλλην. Εάν δεχθή τοιαύτην η ενοχή αποσβέννυται.
  ’ρθρον 420
  Εάν εις τον δανειστήν εδόθη αντί καταβολής άλλο, ο οφειλέτης δια πραγματικά ή νομικά ελαττώματα του δοθέντος ευθύνεται ως ο πωλητής.
  ’ρθρον 421
  Υπόσχεσις αντί καταβολής
  Εάν ο οφειλέτης προς ικανοποίησιν του δανειστού αναλάβη έναντι αυτού νέαν υποχρέωσιν, αύτη δεν θεωρείται αντί καταβολής, εκτός αν σαφώς προκύπτη το εναντίον.
Σελ. 50
  
  
’ρθρον 422
  Καταλογισμός επί πλειόνων χρεών
  Εάν ο οφειλέτης έχη πλείονα χρέη προς τον δανειστήν, δικαιούται να ορίση κατά την καταβολήν το χρέος, όπερ θέλει να εξοφληθή. Εάν ουδέν ώρισεν, η γενομένη παροχή καταλογίζεται κατά πρώτον εις το ληξιπρόθεσμον χρέος, επί πλειόνων δε τοιούτων εις το παρέχον μικροτέραν ασφάλειαν δια τον δανειστήν, επί πλειόνων δε ίσης ασφαλείας εις το επαχθέστερον δια τον οφειλέτην, και επί πλειόνων εξ ίσου επαχθών εις το αρχαιότερον, εάν δε όλα τα χρέη είναι σύγχρονα ο καταλογισμός γίνεται συμμέτρως.
  ’ρθρο 423
  Εάν το χρέος αποτελήται εκ κεφαλαίου, τόκων και εξόδων, η παροχή καταλογίζεται πρώτον εις τα έξοδα είτα εις τους τόκους και τελευταίον εις το κεφάλαιον.
  Ο δανειστής δύναται να αρνηθή την αποδοχήν της παροχής, εάν ο οφειλέτης ώρισεν άλλως τον καταλογισμόν.
  ’ρθρον 424
  Δικαίωμα προς εξοφλητικήν απόδειξιν
  Ο οφειλέτης καταβάλλων δικαιούται να απαιτήση έγγραφον εξοφλητικήν απόδειξιν, και, επί ολοσχερούς εξοφλήσεως, απόδοσιν του χρεωστικού εγγράφου. Εκ της αποδόσεως του χρεωστικού εγγράφου τεκμαίρεται η εξόφλησις του χρέους.
  ’ρθρον 425
  ΄Εξοδα της εξοφλήσεως
  Τα έξοδα της εξοφλητικής αποδείξεως φέρει ο οφειλέτης, εάν άλλο τι δεν προκύπτη εκ της σχέσεως.
  ’ρθρον 426
  Ο κομιστής εγγράφου εξοφλήσεως
  Ο κομιστής εγγράφου εξοφλητικής αποδείξεως του δανειστού λογίζεται εξουσιοδοτηθείς προς είσπραξιν, εκτός αν εις τούτο αντίκεινται περιστατικά γνωστά εις τον καταβάλλοντα οφειλέτην.
  ’ρθρον 427
  Δημοσία κατάθεσις
Ο οφειλέτης δικαιούται επί υπερημερίας του δανειστού να προβή εις δημοσίαν κατάθεσιν του οφειλομένου, εάν  τούτο συνίσταται εις χρήματα ή 

άλλα πράγματα δεκτικά κατά νόμον καταθέσεως.
  ’ρθρον 428
  Πράγμα μη καταθέσιμον
  Εάν το οφειλόμενον είναι κινητόν πράγμα μη δεκτικόν καταθέσεως, ο οφειλέτης εν υπερημερία του δανειστού δύναται, ειδοποιών προηγουμένως αυτόν, να πωλήση αυτό δια δημοσίου πλειστηριασμού και να καταθέση δημοσίως το εκπλειστηρίασμα. Η ειδοποίησις δύναται να παραλειφθή, εάν το πράγμα υπόκεται εις φθοράν και υπάρχη κίνδυνος εκ της χρονοτριβής, ή εάν η ειδοποίησις είναι ιδιαιτέρως δυσχερής.
  ’ρθρον 429
  Εάν το μη δεκτικόν καταθέσεως κινητόν έχη χρηματιστηριακήν τιμήν, ή έχη αναλόγως των απαιτουμένων εξόδων μικράν αξίαν, η πώλησις γίνεται αδεία του προέδρου των πρωτοδικών άνευ πλειστηριασμού.
  ’ρθρον 430
  Πως γίνεται η κατάθεσις
  Η δημοσία κατάθεσις γίνεται παρά τη αρμοδία αρχή του τόπου της εκπληρώσεως της παροχής. Ο οφειλέτης υποχρεούται να γνωστοποιήση αμελλητί εις τον δανειστήν την κατάθεσιν ευθυνόμενος εις αποζημίωσιν εν παραλείψει, εκτός αν η γνωστοποίησις είναι ιδιαιτέρως δυσχερής.
  ’ρθρον 431
  Αποτελέσματα της καταθέσεως
  Δια της δημοσίας καταθέσεως απόσβέννυται η ενοχή, ως εάν εν τω χρόνω της καταθέσεως εχώρησε καταβολή εκ μέρους του οφειλέτου.
  ’ρθρον 432
  Απαίτησις του κατατεθέντος
  Ο δανειστής δικαιούται κατά πάντα χρόνον να απαιτήση παρά της αρχής το κατατεθέν. Ο οφειλέτης όμως, εφ' όσον είναι υπόχρεως εις παροχήν μόνον επί αντιπαροχή του δανειστού, δύναται δια δηλώσεώς του κατά την κατάθεσιν να εξαρτήση την εκ μέρους του δανειστου απαίτησιν του κατατεθέντος εκ της συγχρόνου εκπληρώσεως της αντιπαροχής.
  ’ρθρον 433
  Ανάληψις υπό του οφειλέτου
  Εφ' όσον ο δανειστής δια δηλώσεως παρά τη αρμοδία αρχή δεν απεδέχθη την κατάθεσιν, ο οφειλέτης δικαιούται εις ανάληψιν του κατατεθέντος. Εάν αναλάβη το κατατεθέν, η κατάθεσις λογίζεται ως μη γενομένη.
  
Το προς ανάληψιν δικαίωμα είναι ακατάσχετον και ανεκχώρητον.
  ’ρθρον 434
  ΄Αλλαι περιπτώσεις καταθέσεως
  Εάν ο οφειλέτης, ένεκα λόγου αφορώντος το πρόσωπον του δανειστού ή ένεκεν ευλόγου αβεβαιότητος περί το πρόσωπον αυτού, αδυνατή να εκπληρώση εν ασφαλεία την υποχρέωσίν του, δικαιούται εις δημοσίαν κατάθεσιν μετά των αυτών ως επί υπερημερίας του δανειστού αποτελεσμάτων.
  Η πώλησις των μη δεκτικών καταθέσεως κινητών γίνεται εν τη περιπτώσει ταύτη αδεία του δικαστηρίου.
  ’ρθρον 435
  ΄Εξοδα καταθέσεως
  Τα έξοδα της δημοσίας καταθέσεως ή του πλειστηριασμού ή της πωλήσεως βαρύνουσι τον δανειστήν, ενόσω ο οφειλέτης δεν ανέλαβε το κατατεθέν.
  ’ρθρον 436
  Ανανέωσις
  Η ενοχή αποσβέννυται εάν δια συμβάσεως επί σκοπώ καταργήσεως αντικατασταθή δια νέας ενοχής (ανανέωσις) περιλαμβανούσης είτε τα αυτά πρόσωπα είτε άλλον οφειλέτην είτε άλλον δανειστήν.
  ’ρθρον 437
  Επί ενοχής ακύρου ή ακυρωσίμου
  Εάν η παλαιά ενοχή είναι άκυρος είναι τοιαύτη και η ανανέωσις, εκτός αν προκύπτη εκ ταύτης ότι περιέχει επικύρωσιν της ακύρου ενοχής.
  Εάν η παλαιά ενοχή είναι ακυρώσιμος, η ανανέωσις ισχύει, εκτός αν ο οφειλέτης άνευ υπαιτιότητος ηγνόει τούτο όταν εγένετο η ανανέωσις.
  ’ρθρον 438
  Σκοπός ανανεώσεως
  Ο σκοπός της ανανεώσεως απαιτείται να συνάγεται σαφώς.
  ’ρθρον 439
  Ασφάλειαι παλαιάς ενοχής
  Επί ανανεώσεως οι εγγυηταί, τα ενέχυρα ή αι υποθήκαι της παλαιάς ενοχής διατηρούνται υπέρ της νέας μόνον εάν συνήνεσεν ο εγγυητής ή ο κύριος του ενυποθήκου ή του ενεχυρασθέντος πράγματος οφειλέτης ή τρίτος.





Σελ. 51
  
’ρθρον 440
  Συμψηφισμός
  Δια του συμψηφισμού αποσβέννυνται, εφ' όσον καλύπτονται, αι μεταξύ δύο προσώπων αμοιβαίαι απαιτήσεις, εάν αύται είναι ομοειδείς κατ' αντικείμενον και ληξιπρόθεσμοι.
  ’ρθρον 441
  Πρότασις συμψηφισμού
  Ο συμψηφισμός χωρεί εάν ο είς επικαλεσθή αυτόν δια δηλώσεως προς τον έτερον. Δια της προτάσεως του συμψηφισμού αι αμοιβαίαι απαιτήσεις αποσβέννυνται αφ' ου χρόνου συνυπήρξαν.
  ’ρθρον 442
  Ο συμψηφισμός κατά επιδίκου απαιτήσεως, εάν η ανταπαίτησις αποδεικνύεται παραχρήμα, προτείνεται κατά πάσαν στάσιν της δίκης, έτι δε και κατά την εκτέλεσιν.
  ’ρθρον 443
  Ανταπαίτησις παραγεγραμμένη
  Προς συμψηφισμόν προτείνεται και παραγεγραμμένη ανταπαίτησις, εάν καθ' ον χρόνον αι απαιτήσεις συνυπήρξαν δεν είχε συμπληρωθή ο χρόνος της παραγραφής αυτής.
  ’ρθρον 444
  Συμψηφισμός υπό αίρεσιν ή προθεσμίαν
  Η περί συμψηφισμού δήλωσις είναι ανίσχυρος εάν εγένετο υπό αίρεσιν ή προθεσμίαν. Αλλ' η επί δικαστηρίου πρότασις συμψηφισμού είναι ισχυρά γινόμενη δια την περίπτωσιν, καθ' ην δεν ήθελε απορριφθή η αγωγή εξ' άλλου λόγου.
  ’ρθρον 445
  Προθεσμία κατά χάριν
  Ο κατά χάριν χορηγήσας εις τον οφειλέτην προθεσμίαν καταβολής δεν εμποδίζεται εκ τούτου να συμψηφίση την απαίτησίν του.
  ’ρθρον 446
  Παροχαί εις διάφορον τόπον
  Εάν αι αμοιβαίαι απαιτήσεις έχουσιν διάφορον τόπον καταβολής, υποχρεούται ο συμψηφίζων εις ανόρθωσιν της ζημίας, ην ο έτερος υφίσταται μη δυνάμενος να εκπληρώση ή να λάβη την παροχήν εις τον ωρισμένον τόπον.
  ’ρθρον 447
  Συμψηφισμός εξ απαιτήσεως άλλου
  Ο εγγυητής δύναται να αντιτάξη προς συμψηφισμόν κατά του δανειστού ανταπαίτησιν του πρωτοφειλέτου, ούτος όμως δεν δύναται να αντιτάξη την του εγγυητού.
Σελ. 52
  
’ρθρον 448
  Συμψηφισμός κατά εκδοχέως
  Μετά την αναγγελίαν της εκχωρήσεως εις τον οφειλέτην δεν δύναται ούτος να προτείνη έναντι του εκδοχέως εις συμψηφισμόν απαιτήσεις αυτού κατά του εκχωρητού μεταγενεστέρας της αναγγελίας.
  ’ρθρο 449
  Συμψηφισμός επί	κατασχέσεως
  Επί κατασχέσεως απαιτήσεως ο οφειλέτης αυτής δεν δύναται κατά του κατασχόντος να προτείνη εις συμψηφισμόν ανταπαίτησιν, ην απέκτησε κατά του δανειστού μετά την κατάσχεσιν.
  ’ρθρον 450
  Απαράδεκτον συμψηφισμού
  Δεν χωρεί συμψηφισμός κατ' απαιτήσεως προερχομένης εξ αδικήματος παραχθέντος εκ δόλου.
  Δεν χωρεί συμψηφισμός εάν ο οφειλέτης παρητήθη τούτου εκ των προτέρων.
  ’ρθρον 451
  Δεν χωρεί συμψηφισμός κατ' απαιτήσεως ακατασχέτου.
  ’ρθρον 452
  Συμψηφισμός επί πλειόνων χρεών
  Εάν ο οφειλέτης έχη πλείονα χρέη προς τον δανειστήν, ούτος δε δεν συμφωνή ως προς το συμψηφιστέον υπό του οφειλέτου χρέος, εφαρμόζονται αναλόγως αι διατάξεις περί καταβολής επί πλειόνων χρεών.
  ’ρθρον 453
  Σύγχυσις
  Η ενοχή αποσβέννυται δια συγχύσεως όταν η ιδιότης δανειστού και οφειλέτου ενωθώσιν εις το αυτό πρόσωπον. Η ενοχή αναβιοί άμα παύση υφισταμένη η ένωσις αύτη.
  ’ρθρον 454
  ΄Αφεσις χρέους
  Η ενοχή αποσβέννυται όταν ο δανειστής συμφωνήση μετά του οφειλέτου άφεσιν του χρέους, ή δια συμβάσεως μετά τούτου αναγνωρίση ότι δεν υφίσταται το χρέος.

  
ΚΕΦΑΛΑΙΟΝ ΔΕΚΑΤΟΝ
  Εκχώρησις
  ’ρθρον 455
  ΄Εννοια
  Ο δανειστής δύναται δια συμβάσεως να μεταβιβάση εις έτερον την απαίτησίν του άνευ της συναινέσεως του οφειλέτου (εκχώρησις).
  ’ρθρο 456
  Παράδοσις αποδεικτικών
  Ο εκχωρητής υποχρεούται να παράσχη εις τον εκδοχέα τας προς ενάσκησιν της απαιτήσεως αναγκαιούσας πληροφορίας και να παραδώση εις αυτόν τα εις την κατοχήν του αποδεικτικά αυτής έγγραφα.
  Επί εκχωρήσεως μέρους της απαιτήσεως παραδίδεται προσηκόντως κεκυρωμένον αντίγραφον των τοιούτων εγγράφων, επιφυλασσομένου εις τον εκδοχέα του δικαιώματος να ζητήση επίδειξιν των πρωτοτύπων.
  ’ρθρον 457
  Δημόσιον έγγραφον κατ' αίτησιν
  Ο εκχωρητής υποχρεούται αιτήσει του εκδοχέως εις σύνταξιν δημοσίου εγγράφου περί της εκχωρήσεως. Τα έξοδα φέρει ο εκδοχεύς.
  ’ρθρον 458
  Μεταβίβασις παρεπομένων δικαιωμάτων
  Δια της εκχωρήσεως μεταβιβάζονται και αι ασφαλίζουσαι την απαίτησιν υποθήκαι, εγγυήσεις, ενέχυρα ή άλλα παρεπόμενα δικαιώματα, ομοίως δε και τα επί αναγκαστικής εκτελέσεως ή πτωχεύσεως εις τη φύσιν της απαιτήσεως ή εγγυήσεως εγκείμενα προνόμια. Προνόμια συνδεόμενα προς το πρόσωπον του δανειστού δεν μεταβιβάζονται.
  ’ρθρον 459
  Δια της εκχωρήσεως, εάν δεν συνεφωνήθη άλλως, μεταβιβάζονται και οι καθυστερούμενοι τόκοι.
  ’ρθρον 460
  Αναγγελία
  Δεν αποκτά δικαίωμα έναντι του οφειλέτου και των τρίτων ο εκδοχεύς πριν ή αυτός ή ο εκχωρητής αναγγείλη τη εκχώρησιν εις τον οφειλέτην.
  ’ρθρον 461
  Καταβολή προ της αναγγελίας
  Ο οφειλέτης ελευθερούται εάν προ της αναγγελίας καταβάλη εις τον εκχωρητήν το χρέος ή συνομολόγηση μετά τούτου σύμβασιν αφέσεως.
  
’ρθρον 462
  Υποχρεώσεις του οφειλέτου προς τον εκδοχέα
  Ο οφειλέτης έχει προς τον εκδοχέα τας αυτάς υποχρεώσεις, ας είχε προς τον εκχωρητήν.
  ’ρθρον 463
  Ενστάσεις κατά του εκδοχέως
  Ο οφειλέτης δύναται να αντιτάξη, κατά του εκδοχέως πάσας τας ενστάσεις, ας είχε κατά του εκχωρητού προ της αναγγελίας.
  Ανταπαίτησιν, ην ο οφειλέτης είχε κατά του εκχωρητού εν τω χρόνω της αναγγελίας δύναται, καίτοι μη ληξιπρόθεσμον, να αντιτάξη εις συμψηφισμόν κατά του εκδοχέως εάν αύτη κατέστη ληξιπρόθεσμος ουχί βραδύτερον της εκχωρηθείσης απαιτήσεως.
  ’ρθρον 464
  Απαιτήσεις ανεκχώρητοι
  Απαιτήσεις ακατάσχετοι είναι ανεκχώρητοι.
  Βλ. αναδρομικήν ισχύν εν άρθρ. 28 Εισαγ. Νόμου. Δια του άρθρ. 27 διετηρήθησαν εν ισχύϊ όλαι αι διατάξεις αι απαγορεύουσαι την εκχώρησιν και κατάσχεσιν μισθών, ημερομισθίων, συντάξεων, μερισμάτων κλπ. ους βλ. εν 10. Βδ.
  ’ρθρον 465
  Απαίτησις, ήτις λόγω της φύσεως της παροχής συνδέεται στενώς προς το πρόσωπον του δανειστού, είναι ανεκχώρητος.
  ’ρθρον 466
  Δεν δύναται να εκχωρηθή απαίτησις, εάν δανειστής και οφειλέτης συνεφώνησαν το ανεκχώρητον. Αλλ' έναντι του εκδοχέως ο οφειλέτης δεν δύναται να επικαλεσθή τοιαύτην συμφωνίαν εάν ο εκδοχεύς απέκτησε την απαίτησιν στηριχθείς εις έγγραφον μη περιέχον όρον περί ανεκχωρήτου.
  ’ρθρον 467
  Ευθύνη εκχωρητού
  Επί εκχωρήσεως εξ επαχθούς αιτίας ο εκχωρητής ευθύνεται μόνον δια την ύπαρξιν της απαιτήσεως.
  Επί εκχωρήσεως εκ χαριστικής αιτίας δεν ευθύνεται ουδέ δια την ύπαρξιν της απαιτήσεως.
  ’ρθρον 468
Εάν ο εκχωρητής ανέλαβε την ευθύνην δια το φερέγγυον του οφειλέτου, αύτη εν αμφιβολία αναφέρεται μόνον εις την κατά τον χρόνον της εκχωρήσεως φερεγγυότητα, εάν δε η εκχωρηθείσα απαίτησις κατά τον χρόνον τούτον τελή υπό αίρεσιν ή προθεσμίαν, εις την κατά τον χρόνον της πληρώσεως αυτών φερεγγυότητα.
Σελ. 53

’ρθρον 469
  Εάν η μεταβίβασις της απαιτήσεως χωρή εκ του νόμου, ο παλαιός δανειστής δεν ευθύνεται έναντι του νέου ούτε δια την ύπαρξιν της απαιτήσεως ούτε δια το φερέγγυον.
  ’ρθρον 470
  Επί μεταβιβάσεως άλλων δικαιωμάτων
  Αι διατάξεις περί εκχωρήσεως απαιτήσεων εφαρμόζονται αναλόγως και επί μεταβιβάσεως άλλων δικαιωμάτων, περί ων εν το νόμω δεν ορίζεται άλλο τι.
  ΚΕΦΑΛΑΙΟΝ ΕΝΔΕΚΑΤΟΝ
  Αναδοχή χρέους
  ’ρθρον 471
  ΄Εννοια
  Δια συμβάσεως μετά του δανειστού δύναταί τις να αναδεχθή αλλότριον χρέος ούτως ώστε, υπεισερχομένου αυτού εις την θέσιν του οφειλέτου, να απαλλαγή ούτος.
  ’ρθρον 472
  Υποχρεώσεις αναδεχθέντος
  Ο αναδεχθείς έχει έναντι του δανειστού τας αυτάς υποχρεώσεις, ας είχε και ο παλαιός οφειλέτης.
  ’ρθρον 473
  Ενστάσεις αυτού
  Ο αναδειχθείς δύναται να αντιτάξη ενστάσεις απορρεούσας εκ της μεταξύ του δανειστού και του παλαιού οφειλέτου σχέσεως.
  Απαίτησιν του παλαιού οφειλέτου κατά του δανειστού δεν δύναται να αντιτάξη εις συμψηφισμόν ο αναδεχθείς.
  ’ρθρον 474
  Ο αναδεχθείς δεν έχει ενστάσεις εκ της μεταξύ αυτού και του παλαιού οφειλέτου σχέσεως.
  ’ρθρον 475
  Παρεπόμενα δικαιώματα εις την απαίτησιν
  Δικαιώματα παραπόμενα εις την κατά του παλαιού οφειλέτου απαίτησιν, εξακολουθούσιν υφιστάμενα και μετά την αναδοχήν. Εγγυηταί όμως, ενέχυρα και υποθήκαι διατηρούνται μόνον εάν συνήνεσεν ο εγγυητής ή ο κύριος του ενυποθήκου ή του ενεχυρασθέντος πράγματος.
  Προνόμια ασκούμενα εν αναγκαστική εκτελέσει ή εν πτωχεύσει αποσβέννυνται δια της αναδοχής.
  
  
Σελ. 54
  
  
’ρθρον 476
  Εκποίησις ενυποθήκου και αναδοχή
  Ο δια συμβάσεως αποκτών παρ' άλλου ενυπόθηκον ακίνητον συν των όρω ίνα καταβάλη το υποθηκικόν χρέος του μεταβιβάζοντος, υπεισέρχεται ως προς το χρέος εις την θέσιν του μεταβιβάζοντος και απαλλάσσει τούτον, εάν ο δανειστής εντός έξ μηνών από της εγγράφου περί τούτου ανακοινώσεως, γινομένης μετά την μεταγραφήν της εκποιήσεως, δεν αποκρούση εγγράφως την αλλαγήν του οφειλέτου. Η ανακοίνωσις γίνεται μόνον υπό του μεταβιβάζοντος, προς τούτον δε γίνεται η απάντησις του δανειστού. Ο μεταβιβάζων γνωστοποιεί εις τον αποκτώντα αμελλητί την απάντησιν ταύτην.
  ’ρθρον 477
  Σωρευτική αναδοχή
  Εάν δια συμβάσεως μετά του δανειστού υποσχεθή τις την εκπλήρωσιν αλλοτρίου χρέους, ο οφειλέτης δεν απαλλάσσεται αλλά παράγεται πρόσθετος ενοχή του υποσχεθέντος, εφ' όσον δεν προκύπτει σαφώς το εναντίον.
  ’ρθρον 478
  Υπόσχεσις τρίτου προς τον οφειλέτην
  Εάν τρίτος υπεσχέθη προς τον οφειλέτην ότι θα καταβάλη το χρέος τούτου, εν αμφιβολία ο δανειστής δεν αποκτά δικαίωμα εκ της συμβάσεως ταύτης.
  ’ρθρον 479
  Επί μεταβιβάσεως ομάδος περιουσίας
  Εάν δια συμβάσεως μετεβιβάσθη περιουσία ή επιχείρησις, ο αποκτών ευθύνεται έναντι του δανειστού μέχρι της αξίας των μεταβιβαζομένων στοιχείων δια τα εις την περιουσίαν ή την επιχείρησιν ανήκοντα χρέη. Η ευθύνη του μεταβιβάζοντος εξακολουθεί υφισταμένη.
  Αντίθετος συμφωνία μεταξύ των συμβαλλομένων εις βλάβην των δανειστών είναι άκυρος έναντι τούτων.

  
ΚΕΦΑΛΑΙΟΝ ΔΩΔΕΚΑΤΟΝ
  Ενοχή εις ολόκληρον
  ’ρθρον 480
  Eν αμφιβολία ή ενοχή δεν είναι εις ολόκληρον
  Εάν πλείονες οφείλουσι διαιρετήν παροχήν, ή αν πλείονες δικαιούνται εις διαιρετήν παροχήν, εν αμφιβολία έκαστος των οφειλετών υποχρεούται και έκαστος των δανειστών δικαιούται εις ίσον μέρος.
  Η έννοια "εις ολόκληρον ενοχή" περιλαμβάνει τους όρους "συνενοχή" και "αλληλέγγυος ενοχή" Βλ. άρθρ. 29 Εισαγ. Νόμου.
  ’ρθρον 481
  Παθητική εις ολόκληρον ενοχή
  Οφειλή εις ολόκληρον υφίσταται όταν επί πλειόνων οφειλετών της αυτής παροχής έκαστος μεν τούτων υποχρεούται να καταβάλη ταύτην ολόκληρον, ο δανειστής όμως δικαιούται να απαιτήση ταύτην άπαξ μόνον.
  ’ρθρον 482
  Δικαίωμα δανειστού
  Επί οφειλής εις ολόκληρον ο δανειστής δικαιούται να απαιτήση τη παροχήν κατ' αρέσκειαν παρ' οιουδήποτε εκ των οφειλετών είτε εν όλω είτε εν μέρει. Μέχρι της καταβολής ολοκλήρου της παροχής παραμένουσιν υπόχρεοι άπαντες οι οφειλέται.
  ’ρθρο 483
  Γεγονότα αντικειμενικώς ενεργούντα
  Η υπό τινός των συνοφειλετών γενομένη καταβολή απαλλάσσει και τους λοιπούς. Το αυτό ισχύει και επί δόσεως ή υποσχέσεως αντί καταβολής επί δημοσίας καταθέσεως, ανανεώσεως και συμψηφισμού.
  Απαίτησις ενός των συνοφειλετών δεν δύναται να προταθή εις συμψηφισμόν κατά του δανειστού υπό των λοιπών.
  ’ρθρον 484
  ’φεσις χρέους
  Η πρός τινα των οφειλετών άφεσις χρέους ισχύει και δια τους λοιπούς μόνον εφ' όσον συνωμολογηθή επί τοιούτω σκοπώ. Το αυτό ισχύει και δια την παροχήν προθεσμίας προς ένα των οφειλετών.
  ’ρθρο 485
  Υπερημερία δανειστού
  Η έναντι ενός των οφειλετών υπερημερία του δανειστού ενεργεί υπέρ πάντων.
  
’ρθρον 486
  Γεγονότα ενεργούντα υποκειμενικώς
  ’λλα γεγονότα επελθόντα εις ένα των συνοφειλετών, εφ' όσον άλλο τι δεν προκύπτει εκ της σχέσεως, δεν ενεργούσιν υπέρ ή κατά των λοιπών. Τούτο ιδία ισχύει περί της οχλήσεως, καταγγελίας, υπερημερίας, του πταίσματος, της εν τω προσώπω ενός αδυναμίας παροχής, της παραγραφής, της διακοπής και αναστολής αυτής, της συγχύσεως και του δεδικασμένου.
  ’ρθρον 487
  Αναγωγή μεταξύ των συνοφειλετών
  Έναντι αλλήλων οι πλείονες συνοφειλέται ευθύνονται κατ' ίσα μέρη, εκτός αν άλλο τι προκύπτη εκ της σχέσεως.
  Παν ό,τι ο καταβαλών συνοφειλέτης δεν ηδυνήθη να εισπράξη παρά τινος συνοφειλέτου κατανέμεται μεταξύ αυτού και των λοιπών κατά την αυτήν αναλογίαν.
  ’ρθρον 488
  Υποκατάστασις
  Εφ' όσον εις των συνοφειλετών ικανοποίησε τον δανειστήν και έχει δικαίωμα αναγωγής κατά των λοιπών, υποκαθίσταται εις τα δικαιώματα του δανειστού.
  ’ρθρον 489
  Ενεργητική εις ολόκληρον ενοχή
  Απαίτησις εις ολόκληρον υφίσταται όταν επί πλειόνων δανειστών δια την αυτήν παροχήν, έκαστος μεν τούτων δικαιούται να απαιτήση αυτήν ολόκληρον, ο οφειλέτης όμως υποχρεούται να καταβάλη ταύτην άπαξ μόνον.
  ’ρθρον 490
  Δικαίωμα οφειλέτου
  Επί απαιτήσεως εις ολόκληρον ο οφειλέτης δικαιούται κατ' αρέσκειαν να καταβάλη την παροχήν προς οιονδήποτε των δανειστών, ενόσω εις τούτων δεν ήγειρε κατ' αυτού αγωγήν.
  ’ρθρον 491
  Γεγονότα ενεργούντα αντικειμενικώς
  Εάν έναντι ενός των δανειστών εχώρησε καταβολή, δόσις ή υπόσχεσις αντί καταβολής, δημοσία κατάθεσις, ανανέωσις, συμψηφισμός ή σύγχυσις, αποσβέννυται η απαίτησις και ως προς τους λοιπούς. Το αυτό ισχύει και επί αφέσεως χρέους υπό ενός των δανειστών, εφ' όσον η άφεσις συνωμολογηθή επί τοιούτω σκοπώ.
  Η υπερημερία ενός των δανειστών ενεργεί και κατά των λοιπών.

Σελ. 55
  
’ρθρον 492
  Γεγονότα ενεργούντα υποκειμενικώς
  ’λλα γεγονότα επελθόντα εις ένα των δανειστών δεν ενεργούσιν υπέρ ή κατά των λοιπών, εκτός αν άλλο τι προκύπτη εκ της σχέσεως.
  ’ρθρον 493
  Αναγωγή μεταξύ δανειστών
  Έναντι αλλήλων οι πλείονες δανεισταί δικαιούνται κατ' ίσα μέρη, εκτός αν άλλο τι προκύπτη εκ της σχέσεως.
  ’ρθρον 494
  Αδιαίρετος παροχή
  Εάν πλείονες οφείλουσιν αδιαίρετον παροχήν εφαρμόζονται αι διατάξεις της εις ολόκληρον οφειλής.
  Η αδιαίρετος παροχή καθίσταται διαιρετή εάν μετατραπή εις χρηματικήν. Αλλ' εάν η αδιαίρετος παροχή καταστή αδύνατος εκ πταίσματος ή εν υπερημερία ενός ή τινών εκ των οφειλετών, ούτοι με ενέχονται ως εις ολόκηρον, οι δε λοιποί ελευθερούνται της ενοχής.
  ’ρθρον 495
  Εάν πλείονες δικαιούνται να απαιτήσωσιν αδιαίρετον παροχήν, εφ' όσον εκ του νόμου ή εκ δικαιοπραξίας δεν είναι δανεισταί εις ολόκληρον, ο οφειλέτης χρεωστεί την παροχήν μόνον εις όλους από κοινού, έκαστος δε δανειστής δικαιούται να απαιτήση μόνον την προς όλους παροχήν.
  Γεγονός επελθόν εν τω προσώπω ενός των δανειστών ούτε ωφελεί ούτε βλάπτει τους λοιπούς.
  ΚΕΦΑΛΑΙΟΝ
ΔΕΚΑΤΟΝ ΤΡΙΤΟΝ
  Δωρεά
  ’ρθρον 496
  Έννοια
  Η πρός τινα παροχή αντικειμένου περουσίας αποτελεί δωρεάν, εάν η παροχή αύτη γίνεται συμφωνούντων των μερών άνευ ανταλλάγματος.
  ’ρθρον 497
  Η προς όφελος άλλου παράλειψις κτήσεως περουσίας ή η παραίτησις από δικαιώματος μήπω κεκτημένου ως και η αποποίησις κληρονομίας ή κληροδοσίας δεν αποτελεί δωρεάν.
  
  
  
Σελ. 56
  
  
’ρθρο 498
  Σύστασις
  Προς σύστασιν δωρεάς απαιτείται συμβολαιογραφικόν έγγραφον.
  Δωρεά κινητού πράγματος, δι' ην δεν συνετάχθη συμβολαιογραφικόν έγγραφον, καθίσταται έγκυρος, αφ' ης ο δωρητής παραδώση το πράγμα εις τον δωρεοδόχον.
  ’ρθρον 499
  Ευθύνη δωρητού
  Ο δωρητής ευθύνεται μόνον δια δόλον και βαρείαν αμέλειαν.
  Ένεκα πραγματικών και νομικών ελαττωμάτων του δωρηθέντος ο δωρητής ευθύνεται μόνον εάν υπεσχέθη την μη ύπαρξιν τοιούτων, ή αν δολίως απέκρυψεν αυτά.
  ’ρθρον 500
  Ο δωρητής δεν υποχρεούται εις πληρωμήν τόκων υπερημερίας.
  ’ρθρον 501
  Ο δωρητής δικαιούται να αρνηθή την εκπλήρωσιν της δωρεάς, εάν η εκπλήρωσις αύτη, λαμβανομένων υπ' όψει και των λοιπών αυτού χρέων, θα εξέθετεν εις κίνδυνον είτε την ιδίαν αυτού συντήρησιν, είτε την εκ του νόμου οφειλομένην εις άλλους διατροφήν.
  ’ρθρον 502
  Δωρεά εις περιοδικάς παροχάς
  Εάν η δωρεά συνίσταται εις περιοδικάς παροχάς, εφ' όσον δεν συνεφωνήθη άλλως, η υποχρέωσις του δωρητού αποσβέννυται δια του θανάτου αυτού.
  ’ρθρον 503
  Δωρεάν υπό τρόπον
  Επί δωρεάς υπό τρόπον, ο δωρητής, εάν εξεπλήρωσε την εκ της δωρεάς υποχρέωσιν αυτού, δικαιούται να απαιτήση παρά του δωρεοδόχου την εκτέλεσιν του τρόπου.
  Αποθανόντος του δωρητού, την εκτέλεσιν τρόπου αφορώντος δημόσιον ή κοινωφελή σκοπόν, δικαιούται να απαιτήση και η δημοσία αρχή.
  ’ρθρον 504
  Ο δωρεοδόχος δικαιούται να αρνηθή την εκτέλεσιν του τρόπου, εφ' όσον η αξία του δωρηθέντος δεν καλύπτει την δαπάνη της εκτελέσεως ουδέ συμπληρούται το ελλείπον.

  
Ανάκλησις δωρεάς
  ’ρθρ.505.-Ο δωρητής δικαιούται εις ανάκλησιν της δωρεάς εάν ο δωρεοδόχος δια βαρέος παραπτώματος εδείχθη αχάριστος προς τον δωρητήν, ή προς τον σύζυγον ή προς στενόν συγγενήν αυτού, ιδία δε παρέβη υποχρεώσίν του προς διατροφήν του δωρητού.
  ’ρθρ.506.-Ο κληρονόμος του δωρητού δικαιούται εις ανάκλησιν της δωρεάς, εάν ο δωρεοδόχος εκ προθέσεως εθανάτωσε τον δωρητήν, ή παρεκώλυσε τούτον να ανακαλέση την δωρεάν.
  ’ρθρ.507.-Ο δωρητής ή ο κληρονόμος αυτού δικαιούνται εις ανάκλησιν της δωρεάς, εάν ο δωρεοδόχος υπαιτίως παραλείπη την εκτέλεσιν του τρόπου, υφ' ον εγένετο αύτη.
  ’ρθρ.508.-Δωρεά γενομένη υπό του μη έχοντος γνησίους κατιόντας δύναται να ανακληθή εντός πενταετίας από της εκπληρώσεως αυτής, εάν εν ζωή ή μετά θάνατον του δωρητού επεγεννήθη αυτώ γνήσιον τέκνον, ή αν εχώρησε δια γάμου νομιμοποίησις τέκνου.
  ’ρθρ.509.-Η ανάκλησις της δωρεάς γίνεται δια δηλώσεως προς τον δωρεοδόχον. Γενομένης της ανακλήσεως η μεν υποχρέωσις του δωρητού προς παροχήν αποσβέννυται, η δε εκπληρωθείσα παροχή αναζητείται κατά τας διατάξεις περί αδικαιολογήτου πλουτισμού.
  ’ρθρ.510.-Η ανάκλησις αποκλείεται εάν ο δωρητής παρέσχε συγγνώμην εις τον δωρεοδόχον, ή εάν παρήλθεν έτος αφ' ότου, δικαιούμενος εις ανάκλησιν, έλαβε γνώσιν του λόγου της ανακλήσεως.
  Μετά τον θάνατον του δωρεοδόχου δεν χωρεί ανάκλησις.
  ’ρθρ.511.-Παραίτησις εκ των προτέρων από του δικαιώματος της ανακλήσεως δεν ισχύει.
  ’ρθρ.512.-Δωρεαί γενόμεναι ένεκεν ιδιαιτέρου ηθικού καθήκοντος ή εκ λόγω ευπρεπείας δεν υπόκεινται εις ανάκλησιν.
  ΚΕΦΑΛΑΙΟΝ ΔΕΚΑΤΟΝ ΤΕΤΑΡΤΟΝ
  Πώλησις και ανταλλαγή
  Έννοια πωλήσεως
  ’ρθρ.513.-Δια της συμβάσεως της πωλήσεως ο μεν πωλητής υποχρεούται να μεταβιβάση την κυριότητα επί του πωληθέντος πράγματος ή το πωληθέν δικαίωμα και να παραδώση το πράγμα, ο δε αγοραστής να πληρώση το συμφωνηθέν τίμημα.
  Νομικά ελαττώματα πωληθέντος
  ’ρθρ.514.-Ο πωλητής υποχρεούται να μεταβιβάση το πωληθέν ελεύθερον παντός δικαιώματός τρίτου (νομικού ελαττώματος).
  
’ρθρ.515.-Ο πωλητής δεν ευθύνεται δια τα κατά τον χρόνον της πωλήσεως υφιστάμενα νομικά ελαττώματα, εάν ο αγοραστής εγνώριζεν αυτά. Δια την υφισταμένην όμως υποθήκην ή προσημείωσιν ή κατάσχεσιν ή ενέχυρον ο πωλητής ευθύνεται και αν έτι ο αγοραστής εγνώριζε την ύπαρξιν αυτών.
  Μη εκπλήρωσις των υποχρεώσεων του πωλητού
  ’ρθρ.516.-Εάν ο πωλητής δεν εξεπλήρωσε τας επιβαλλομένας αυτώ υποχρεώσεις, ο αγοραστής έχει όσα δικαιώματα επί αμφοτεροβαρών συμβάσεων, και ιδία εν υπερημερία ή υπαιτίω αδυναμία του οφειλέτου προσήκουσιν εις τον δανειστήν.
  ’ρθρ.517.-Η απόδειξις της υπάρξεως νομικών ελαττωμάτων έναντι του πωλητού βαρύνει τον αγοραστήν.
  Συμφωνία μη ευθύνης του πωλητού
  ’ρθρ.518.-(Καταργήθηκε από την παρ.3 άρθρ.2 Νόμ.3043/31-21 Αυγ.2002.ΦΕΚ Α΄192, κατωτ.αριθ.14).
Πληροφορίαι και παράδοσις εγγράφων
  ’ρθρ.519.-Ο πωλητής υποχρεούται να πληροφορήση τον αγοραστήν περί των νομικών σχέσεων του πωληθέντος, ιδία δε περί των ορίων, δικαιωμάτων και βαρών επί του ακινήτου, ως και να παραδώση εις αυτόν τα εν τη κατοχή του αποδεικτικά έγγραφα περί των δικαιωμάτων αυτού.
  Ευθύνη επί άλλων εκποιήσεων.
  ’ρθρ.520.-Αι διατάξεις περί ευθύνης του πωλητού ένεκα νομικών ελαττωμάτων εφαρμόζονται αναλόγως και επί άλλων συμβάσεων εκποιήσεως επ' ανταλλάγματι.
  ’ρθρ.521.-(Κατηργήθη δια του άρθρ. 53 Εισαγ. Νόμου Κωδ. Πολιτ. Δικον. Α.Ν. 44/1967 (τόμ. 10).
  Ο κίνδυνος επί πωλήσεως
  ’ρθρ.522.-Από της παραδόσεως του πωληθέντος τον κίνδυνον της τυχαίας καταστροφής ή χειροτερεύσεως φέρει ο αγοραστής.
  Επί ακινήτου, εάν η μεταγραφή της πωλήσεως εχώρησε προ της παραδόσεως, τον κίνδυνον ο αγοραστής φέρει από της μεταγραφής.
  ’ρθρ.523.-Επί πωλήσεως υπό αίρεσιν, εάν το πωληθέν ηρτημένης της αιρέσεως παρεδόθη εις τον αγοραστήν, τον κίνδυνον της επισυμβάσης τυχαίας καταστροφής ή χειροτερεύσεως προ της πληρώσεως της αιρέσεως φέρει επί μεν αναβλητικής ο πωλητής, επί δε διαλυτικής ο αγοραστής.



(Αντί  για τη σελ. 57(α) Σελ. 57(β)
Τεύχος 1349 Σελ. 3
  
’ρθρ.524.-Εάν ο πωλητής αιτήσει του αγοραστού αποστέλλη το πράγμα εις τόπον διάφορον του τόπου της εκπληρώσεως της παροχής, τον κίνδυνον φέρει ο αγοραστής αφ' ότου το πράγμα παραδοθή προς αποστολήν.
  ’ρθρ.525.-Ο αγοραστής, αφ' ότου φέρει τον κίνδυνον, λαμβάνει τα ωφελήματα και φέρει τα βάρη του πράγματος.
  Έξοδα παραδόσεως και παραλαβής
  ’ρθρ.526.-Ο πωλητής φέρει τα έξοδα της παραδόσεως του πωληθέντος και ιδία της σταθμήσεως ή μετρήσεως ή αριθμήσεως, ο δε αγοραστής τα έξοδα της παραλαβής και αποστολής εις τόπον διάφορον του τόπου της εκπληρώσεως.
  Έξοδα συμβάσεως και μεταγραφής
  ’ρθρ.527.-Τα δια την έγγραφον κατάρτισιν της συμβάσεως απαιτούμενα έξοδα ή τέλη φέρουσιν αμφότερα τα μέρη εξ ίσου.
  Ο αγοραστής ακινήτου ή δικαιώματος επί ακινήτου φέρει τα έξοδα της μεταγραφής.
  Δαπάναι προ της παραδόσεως.
  ’ρθρ.528.-Καθ' ας περιπτώσεις τον κίνδυνον φέρει ο αγοραστής προ της παραδόσεως, ούτος υποχρεούται κατά τας περί εντολής διατάξεις εις απόδοσιν των δαπανών, αίτινες από της μεταθέσεως του κινδύνου εις τον αγοραστήν μέχρι της παραδόσεως κατέστησαν αναγκαίαι δια το πωληθέν και κατεβλήθησαν υπό του πωλητού. Επί άλλων δαπανών μη αναγκαίων, ισχύουσιν αι περί διοικήσεως αλλοτρίων διατάξεις.
  Τόκος τιμήματος
  ’ρθρ.529.-Ο αγοραστής, εάν δεν επιστώθη το τίμημα, οφείλει τόκους αυτού αφ' ότου λαμβάνει τα ωφελήματα του πράγματος.
  Τιμή αγοραία ή χρηματιστηριακή
  ’ρθρ.530.-Εάν ως τίμημα ωρίσθη η αγοραία ή χρηματιστηριακή τιμή, εν αμφιβολία σκοπείται η εν τω χρόνω και τω τόπω της εκπληρώσεως της παροχής μέση τιμή της αγοράς ή του χρηματιστηρίου.
  Εάν το τίμημα του πράγματος ωρίσθη κατά βάρος, εν αμφιβολία σκοπείται το καθαρόν βάρος.












Σελ. 58(β)
Τεύχος 1349 Σελ. 4
  
Πίστωσις του τιμήματος
  ’ρθρ.531.-Εάν ο πωλητής εξεπλήρωσεν εξ ολοκλήρου την σύμβασιν και επίστωσε το τίμημα, δεν έχει δικαίωμα υπαναχωρήσεως ένεκα καθυστερήσεως του τιμήματος.
  Όρος διατηρήσεως της κυριότητος
  ’ρθρ.532.-Εάν εν τη πωλήσει ετέθη ο όρος περί διατηρήσεως της κυριότητος του πωλητού μέχρις αποπληρωμής του τιμήματος, εν αμφιβολία λογίζεται ότι η μεταβίβασις της κυριότητος εις τον αγοραστήν επέρχεται άμα πληρωθή η αίρεσις της αποπληρωμής του τιμήματος και ότι ο πωλητής, εν υπερημερία του αγοραστού, δικαιούται είτε να απαιτήση το τίμημα, είτε να υπαναχωρήση της συμβάσεως ασκών τα εκ της κυριότητος δικαιώματα.
  Εν τη περιπτώσει ταύτη, ο αγοραστής φέρει τον κίνδυνον από της εις αυτόν παραδόσεως του πράγματος.
  Απαγόρευσις αγοράς
  ’ρθρ.533.-Επί πωλήσεως δι' αναγκαστικού ή εκουσίου πλειστηριασμού απαγορεύεται να αγοράσωσιν είτε αυτοπροσώπως είτε δι' άλλου ή δι' άλλον. 1.οι εκ του νόμου έχοντες την διαχείρισιν της περιουσίας τινός, πράγματα εκ της περιουσίας ταύτης. 2.οι εντολοδόχοι ή διαχειρισταί, πράγματα, ων η πώλησις ανετέθη εις αυτούς 3.δημόσια πρόσωπα ή οι βοηθοί αυτών, πράγματα, ων η πώλησις γίνεται δι' αυτών.
Πραγματικά ελαττώματα και έλλειψη συνομολογημένων ιδιοτήτων
  "’ρθρ.534.-Ο πωλητής  υποχρεούται να παραδώσει το πράγμα με τις συνομολογημένες ιδιότητες και χωρίς πραγματικά ελαττώματα.
  "’ρθρ.535.-Ο πωλητής  δεν εκπληρώνει την κατά το προηγούμενο άρθρο υποχρεώσή του, αν το πράγμα που παραδίδει στον αγοραστή δεν ανταποκρίνεται στη σύμβαση και ιδίως:
  1.δεν ανταποκρίνεται στην περιγραφή που έχει γίνει από τον πωλητή ή στο δείγμα ή υπόδειγμα που ο πωλητής είχε παρουσιάσει στον αγοραστή.
  2.δεν είναι κατάλληλο για το σκοπό της συγκεκριμένης σύμβασης και ιδιαίτερα για τη σύμφωνη με το σκοπό αυτόν ειδική χρήση.
  3. δεν είναι κατάλληλο για τη χρήση για την οποία προορίζονται συνήθως πράγματα της ίδιας κατηγορίας.
  4.δεν έχει την ποιότητα ή την απόδοση που ο αγοραστής ευλόγως προσδοκά από πράγματα της ίδιας κατηγορίας, λαμβάνοντας υπόψη και τις δημόσιες δηλώσεις του πωλητή, του παραγωγού ή του αντιπροσώπου του, στο πλαίσιο ιδίως της σχετικής διαφήμισης ή της επισήμανσης, εκτός αν ο πωλητής δεν γνώριζε ούτε όφειλε να γνωρίζει τη σχετική δήλωση.

Πλημμελής εγκατάσταση
  "’ρθρ.536.-Το πράγμα δεν ανταποκρίνεται στη σύμβαση και σε περίπτωση πλημμελούς εγκατάστασής του, αν η εγκατάσταση αποτελεί μέρος της σύμβασης και πραγματοποιήθηκε από τον πωλητή. Το ίδιο ισχύει και όταν η πλημμέλεια της εγκατάστασης που έγινε από τον αγοραστή οφείλεται στην παράλειψη του πωλητή να του παράσχει τις σωστές οδηγίες.
Εθύνη για ελλείψεις
  "’ρθρ.537.-Ο πωλητής  ευθύνεται ανεξάρτητα από υπαιτιότητά του αν το πράγμα, κατά το χρόνο που ο κίνδυνος μεταβαίνει στον αγοραστή, έχει πραγματικά ελαττώματα ή στερείται τις συνομολογημένες ιδιότητες, εκτός αν ο αγοραστής κατά τη σύναψη της σύμβασης γνώριζε ότι το πράγμα δεν ανταποκρίνεται στη σύμβαση ή η μη ανταπόκριση οφείλεται σε υλικά που χορήγησε ο αγοραστής.
  Το ελάττωμα ή η έλλειψη συνομολογημένης ιδιότητας που διαπιστώνεται μέσα σε έξι μήνες από την παράδοση του πράγματος τεκμαίρεται ότι υπήρχε κατά την παράδοση , εκτός αν τούτο δεν συμβιβάζεται με τη φύση του πράγματος που πουλήθηκε ή με τη φύση του ελαττώματος ή της έλλειψης".
  Τα άρθρ.534-537 αντικαταστάθηκαν ως άνω από την παρ.1 άρθρ.1 Νόμ.3043/21-21 Αuγ.2002 (ΦΕΚ Α΄192), κατωτ.αριθ.14.
  Ρήτρα μη ευθύνης εξ ελλείψεων
  ’ρθρ.538.-(Καταργήθηκε από την παρ.3 άρθρ.2 Νόμ. 3043/ 21-21 Αυγ.2002, ΦΕΚ Α΄ 192, κατωτ. αριθ.14).
Ευθύνη επί πλειστηριασμού
  ’ρθρ.539.-(Κατηργήθη δια του άρθρ. 53 του Εισαγ. Νόμου Κωδ. Πολιτ. Δικον. Β.Δ. 657/1971, τόμ. 10 σελ. 151).
  Δικαιώματα του αγοραστή
  "’ρθρ.540.-Στις περιπτώσεις ευθύνης του πωλητή για πραγματικό ελάττωμα ή για έλλειψη συνομολογημένης ιδιότητας ο αγοραστής δικαιούται κατ' επιλογήν  του:1. να απαιτήσει,χωρίς επιβάρυνσή του, τη διόρθωση ή αντικατάσταση του πράγματος με άλλο, εκτός αν μια τέτοια ενέργεια είναι αδύνατη ή απαιτεί δυσανάλογες δαπάνες .2. να μειώσει το τίμημα.3. να υπαναχωρήσει από τη σύμβαση, εκτός αν πρόκειται για επουσιώδες πραγματικό ελάττωμα.
  Ο πωλητής οφείλει να πραγματοποιήσει τη διόρθωση ή την αντικατάσταση σε εύλογο χρόνο και χωρίς σημαντική ενόχληση του αγοραστή.
(Αντί για τη σελ. 59(α) Σελ. 59(β)
Τεύχος 1349 Σελ. 5
  
’ρθρ.541.-Ο αγοραστής μπορεί, αν διαπιστωθεί αργότερα και άλλο ελάττωμα, να ασκήσει εκ νέου ένα από τα δικαιώματα του προηγούμενου άρθρου. Το ίδιο ισχύει και όταν λείπει συνομολογημένη ιδιότητα.
  ’ρθρ.542.-Το δικαστήριο μπορεί, μολονότι ο αγοραστής άσκησε το δικαίωμα υπαναχώρησης, να επιδικάσει μόνο μείωση του τιμήματος ή να διατάξει αντικατάσταση του πράγματος, αν κρίνει ότι οι περιστάσεις δεν δικαιολογούν την υπαναχώρηση.
  ’ρθρ.543.-Αν κατά το χρόνο που ο κίνδυνος μεταβαίνει στον αγοραστή λείπει η συνομολογημένη ιδιότητα του πράγματος, ο αγοραστής δικαιούται, αντί για τα δικαιώματα του άρθρ.540, να απαιτήσει αποζημίωση για μη εκτέλεση της σύμβασης ή, σωρευτικά με τα δικαιώματα αυτά, να απαιτήσει αποζημίωση για τη ζημία που δεν καλύπτεται από την άσκησή τους Το ίδιο ισχύει και σε περίπτωση παροχής ελαττωματικού πράγματος, η οποία οφείλεται σε πταίσμα του πωλητή.
  ’ρθρ.544.-Ο πωλητής δεν ευθύνεται σε αποζημίωση για έλλειψη συνομολογημένης ιδιότητας, αν η ιδιότητα αυτή υπήρχε κατά τη σύναψη της σύμβασης, αλλά έπαυσε να υπάρχει χωρίς υπαιτιότητα του πωλητή πριν μεταβεί ο κίνδυνος στον αγοραστή.
Ανεπιφύλακτη παραλαβή 
  ’ρθρ.545.-Αν ο αγοραστής παρέλαβε το πράγμα  χωρίς επιφύλαξη γνωρίζοντας το ελάττωμα ή την έλλειψη της συνομολογημένης ιδιότητας, λογίζεται ότι το αποδέχθηκε.
Δικαιώματα του πωλητή
  ’ρθρ.546.-Το δικαίωμα αντικατάστασης του πράγματος κατά το άρθρ.540 το έχει με τους ίδιους όρους και ο πωλητής, εφόσον η άσκησή του δεν είναι ασύμφορη για τον αγοραστή.
  Αν ο αγοραστής προβάλλει ευθύνη του πωλητή για ελαττώματα ή για έλλειψη συνομολογημένων ιδιοτήτων, ο πωλητής δικαιούται να του τάξει εύλογη προθεσμία για να απαιτήσει αντικατάσταση του πράγματος ή να υπαναχωρήσει. Αν η προθεσμία παρέλθει άπρακτη, η άσκηση των δικαιωμάτων αυτών αποκλείεται.











Σελ. 60(β)
Τεύχος 1349 Σελ. 6
  

Ενέργεια υπαναχώρησης ή αντικατάστασης λόγω ελλείψεων
  ’ρθρ.547.-Αν ο αγοραστής υπαναχωρήσει από τη σύμβαση λόγω πραγματικού ελαττώματος ή έλλειψης συνομολογημένης ιδιότητας, έχει υποχρέωση να αποδώσει το πράγμα ελεύθερο από κάθε βάρος που του προσέθεσε ο ίδιος, καθώς και τα ωφελήματα που αποκόμισε. Ο πωλητής επιστρέφει το τίμημα με τόκο, τα έξοδα της πώλησης,, καθώς και όσα ο αγοραστής δαπάνησε για το πράγμα.
  Οι διατάξεις της προηγουμένης παραγράφου εφαρμόζονται αναλόγως και στην περίπτωση αντικατάστασης του πράγματος.
Καταστροφή ή χειροτέρευση του πράγματος
  ’ρθρ.548.-Ο αγοραστής έχει δικαίωμα να ζητήσει αντικατάσταση ή να υπαναχωρήσει από τη σύμβαση ή να μειώσει το τίμημα και αν ακόμη το πράγμα καταστράφηκε ή χειροτέρεψε εξαιτίας του ελαττώματος.
  ’ρθρ.549.-Αν το πράγμα εξ ολοκλήρου ή σε μεγάλο μέρος καταστράφηκε ή χάθηκε ή χειροτέρεψε ουσιωδώς από τυχαίο περιστατικό, ο αγοραστής έχει δικαίωμα μόνο σε μείωση του τιμήματος.
  Το ίδιο ισχύει και αν το πράγμα μεταποιήθηκε ή εκποιήθηκε εξ ολοκλήρου ή σε μεγάλο μέρος από τον αγοραστή.
Πώληση ωρισμένης εκτάσης
  ’ρθρ.550.-Αν ο πωλητής ακινήτου διαβεβαίωσε τον αγοραστή ότι το ακίνητο έχει ορισμένη έκταση, ευθύνεται όπως και για συνομολογημένη ιδιότητα. Ο αγοραστής έχει δικαίωμα υπαναχώρησης για ελλιπή έκταση τότε μόνο όταν η έλλειψη είναι τόσο σημαντική, ώστε ο αγοραστής δεν έχει συμφέρον στη σύμβαση.

Πώληση περισσότερων πραγμάτων
  ’ρθρ.551.-Αν από περισσότερα πράγματα που πουλήθηκαν μερικά μόνο έχουν ελάττωμα ή δεν έχουν τη συνομολογημένη ιδιότητα, το δικαίωμα αντικατάστασης ή υπαναχώρησης περιορίζεται μόνο σε αυτά, και αν ακόμη ορίσθηκε ενιαίο τίμημα για όλα. Αν όμως κατά την πρόθεση των μερών τα πράγματα πουλήθηκαν αθρόα ή ως σύνολο και εκείνα που έχουν το ελάττωμα ή την έλλειψη δεν μπορούν να αποχωριστούν από τα υπόλοιπα χωρίς να ζημιωθεί ο ένας από τους συμβαλλομένους, το δικαίωμα αντικατάστασης ή υπαναχώρησης επεκτείνεται σε όλα.
  ’ρθρ.552.-Η αντικατάσταση ή υπαναχώρηση για το κύριο πράγμα περιλαμβάνει και το παρεπόμενο, και αν ακόμη ορίστηκε γι' αυτό ιδιαίτερο τίμημα.
Πώληση με περισσότερους πωλητές ή αγοραστές
  ’ρθρ.553.-Αν οι πωλητές ή οι αγοραστές είναι 
περισσότεροι, για το δικαίωμα αντικατάστασης εφαρμόζονται αναλόγως οι διατάξεις του άρθρ.396, ενώ το δικαίωμα μείωσης του τιμήματος ασκείται και από τον καθέναν ή κατά καθενός συμμέτρως. Το ίδιο ισχύει και αν ο πωλητής ή ο αγοραστής κληρονομηθεί από πολλούς.
Παραγραφή
  ’ρθρ.554.-Τα δικαιώματα του αγοραστή λόγω πραγματικού ελαττώματος ή έλλειψης συνομολογημένης ιδιότητας παραγράφονται μετά την πάροδο πέντε ετών για τα ακίνητα και δύο ετών για τα κινητά.
  ’ρθρ.555.-Η παραγραφή αρχίζει από την παράδοση του πράγματος στον αγοραστή. Το ίδιο ισχύει και αν ο αγοραστής ανακάλυψε το ελάττωμα ή την έλλειψη της ιδιότητας αργότερα.
  Αν ο αγοραστής ζήτησε να διεξαχθεί συντηρητική απόδειξη, η παραγραφή διακόπτεται έως το τέλος της διαδικασίας αυτής.
  ’ρθρ. 556.-Αν συμφωνήθηκε προθεσμία ευθύνης του πωλητή για ελάττωμα ή έλλειψη συνομολογημένης ιδιότητας, αυτό σε περίπτωση αμφιβολίας σημαίνει ότι η παραγραφή για τα ελαττώματα ή τις ελλείψεις που εκδηλώθηκαν μέσα στην προθεσμία αρχίζει από τότε που εκδηλώθηκαν.
  ’ρθρ.557.-Ο πωλητής δεν μπορεί να επικαλεστεί την παραγραφή των προηγούμενων άρθρων, αν απέκρυψε ή αποσιώπησε με δόλο το ελάττωμα ή την έλλειψη της συνομολογημένης ιδιότητας.
  ’ρθρ.558.-Ο αγοραστής μπορεί και μετά τη συμπλήρωση του χρόνου της παραγραφής να ασκήσει με ένσταση τα δικαιώματά του από το ελάττωμα ή την έλλειψη της συνομολογημένης ιδιότητας, εφόσον ειδοποίησε γι' αυτά τον πωλητή μέσα στο χρόνο της παραγραφής.

Παροχή εγγύησης
  ’ρθρ. 559.-Αν ο πωλητής ή τρίτος έχει παράσχει εγγύηση για το πράγμα που πουλήθηκε, ο αγοραστής έχει, έναντι εκείνου που εγγυήθηκε, τα δικαιώματα που απορρέουν από τη δήλωση της εγγύησης σύμφωνα με τους όρους που περιέχονται σε αυτήν ή τη σχετική διαφήμιση, χωρίς να παραβλάπτονται τα δικαιώματά του που πηγάζουν από το νόμο.
Αναγωγή
  ’ρθρ. 560.-Σε περίπτωση διαδοχικών πωλήσεων και ευθύνης του τελικού πωλητή λόγω πραγματικού ελαττώματος ή έλλειψης συνομολογημένης ιδιότητας, η παραγραφή των δικαιωμάτων του κατά προηγούμενου πωλητή λόγω του ελαττώματος ή της έλλειψης αρχίζει από τότε που ικανοποιήθηκε ο αγοραστής, εκτός αν προηγήθηκε τελεσίδικη δικαστική απόφαση κατά του τελικού πωλητή, οπότε η παραγραφή αρχίζει από την τελεσιδικία της απόφασης αυτής. Κατά τα λοιπά εφαρμόζονται για την παραγραφή οι διατάξεις των άρθρ.554 έως 558.
  ’ρθρ.561.-Οι διατάξεις του προηγούμενου άρθρου εφαρμόζονται αναλόγως και σε περίπτωση αναγωγής εναντίον κάθε προηγούμενου πωλητή του ίδιου πράγματος".
  Τα άρθρ.540-561 αντικαταστάθηκαν ως άνω από την παρ.1 άρθρ.1 Νόμ.3043/21-21 Αuγ.2002 (ΦΕΚ Α΄192), κατωτ.αριθ.14.
  ’ρθρον 562
  ’λλαι ανταλλακτικαί συμβάσεις
  Αι διατάξεις περί ευθύνης του πωλητού δι' ελαττώματα του πράγματος ή δι έλλειψιν συνομολογηθεισών ιδιοτήτων εφαρμόζονται αναλόγως και επί άλλων συμβάσεων εκποιήσεως επ' ανταλλάγματι.
  ’ρθρον 563
  Πώλησις επί δοκιμή
  Η πώλησις επί δοκιμή εν αμφιβολία λογίζεται τελούσα υπό την αναβλητικήν αίρεσιν της εγκρίσεως του αγοραστού. Ο αγοραστής είναι ελεύθερος να εγκρίνη ή να αποποιηθή.
  ’ρθρον 564
  Ο αγοραστής δικαιούται να εκφρασθή μόνον εντός της ταχθείσης προθεσμίας, ή εν ελλείψει τοιαύτης, μόνον εντός ευλόγου προθεσμίας τασσομένης υπό του πωλητού.
  Η σιωπή του αγοραστού, εάν μεν έχη παραδοθή αυτώ το υπό δοκιμήν πωληθέν, λογίζεται ως έγκρισις, άλλως ως αποποίησις.
  
  
  
(Αντί για τη σελ.61) Σελ. 61(α)
Τεύχος 1349 Σελ. 7
  
’ρθρον 565
  Σύμφωνον εξωνήσεως
  Δια του συμφώνου της εξωνήσεως ο πωλητής δικαιούται να αναλάβη το πράγμα αντί συμφωνηθέντος τιμή-ματος εντός ωρισμένης προθεσμίας.
  ’ρθρον 566
  Τίμημα, προθεσμία
  Εάν δια την εξώνησιν δεν συνεφωνήθη τίμημα, λογίζεται το της πωλήσεως.
  Η προθεσμία της εξωνήσεως είναι πενταετής, εάν  δεν  συνεφωνήθη άλλη
ή η συμφωνηθείσα είναι μακροτέρα της πενταετίας.
  ’ρθρο 567
  Δήλωσις περί εξωνήσεως
  Η  εξώνησις συντελείται δια της δηλώσεως του πωλητού προς τον αγοραστήν ότι ασκεί το δικαίωμα της εξωνήσεως. Ο δια την σύμβασιν της πωλήσεως οριζόμενος υπό του νόμου τύπος απαιτείται και δια την περί εξωνήσεως δήλωσιν.
  ’ρθρον 568
  Ενέργεια
  Συντελεσθείσης της εξωνήσεως, ο μεν αγοραστής υποχρεούται να αποδώση το πράγμα μετά των παραρτημάτων αυτού, ελεύθερον των υπ' αυτού προ της εξωνήσεως επιτεθέντων βαρών, ο δε πωλητής να καταβάλη το τίμημα. Δια τα προ της εξωνήσεως ωφελήματα, ουδεμία παρέχεται αξίωσις.
  ’ρθρον 569
  Ο αγοραστής είναι υπόχρεως εις αποζημίωσιν εάν κατά την εξώνησιν εξ υπαιτιότητος αυτού είναι αδύνατος η απόδοσις του πράγματος εν η καταστάσει παρέλαβε τούτο.
  Το αυτό ισχύει και αν προ της εξωνύσεως το πράγμα εξεποιήθη αναγκαστικώς.
  ’ρθρον 570
  Εάν το πράγμα προ της εξωνήσεως κατεστράφη άνευ υπαιτιότητος του αγοραστού εξ ολοκλήρου ή κατά μέγα μέρος, αποσβέννυται το δικαίωμα της εξωνήσεως. Επί χειροτερεύσεως ο πωλητής δεν δικαιούται εις μείωσιν του τιμήματος της εξωνήσεως.
  ’ρθρον 571
  Ο αγοραστής δικαιούται να απαιτήση τας προ της εξωνήσεως γενομένας δαπάνας επί του πράγματος μόνον εφ' όσον εκ τούτων ηύξησεν η αξία αυτού. Κατασκεύασμα προστεθέν δύναται ο αγοραστής να αφαιρέση.
  
Σελ. 62(α)
Τεύχος 1349 Σελ. 8
  
’ρθρον 572
  Εξώνησις υπέρ ή κατά πλειόνων
  Εάν το δικαίωμα της εξωνήσεως ανήκη ή περιήλθεν εις πλείονας, ή αρμόζη κατά πλειόνων υποχρέων, δύναται να ασκηθή μόνον υπό πάντων και κατά πάντων. Αλλ' εάν τις των δικαιούχων παρητήθη η απώλεσε το δικαίωμα, οι λοιποί ασκούσι τούτο εξ ολοκλήρου.
  ’ρθρον 573
  Ανταλλαγή
  Επί ανταλλαγής εφαρμόζονται αναλόγως αι περί πωλήσεως διατάξεις. Έκαστος των συμβαλλομένων κρίνεται δια μεν την βαρύνουσαν αυτόν παροχήν ως πωλητής, δια δε την υπ' αυτού απαιτουμένην ως αγοραστής.
  ΚΕΦΑΛΑΙΟΝ
ΔΕΚΑΤΟΝ ΠΕΜΠΤΟΝ
  Μίσθωσις πράγματος
  ’ρθρον 574
  Έννοια
  Δια της συμβάσεως της μισθώσεως πράγματος ο μεν εκμισθωτής υποχρεούται να παραχωρήση εις τον μισθωτήν διαρκούντος του χρόνου της συμβάσεως την χρήσιν του πράγματος, ο δε μισθωτής να καταβάλη το συμφωνηθέν μίσθωμα.
  ’ρθρον 575
  Υποχρεώσεις εκμισθωτού
  Ο εκμισθωτής υποχρεούται να παραδώση εις τον μισθωτήν το μίσθιον κατάλληλον δια την συμφωνηθείσαν χρήσιν, και να διατηρή τούτο κατάλληλον καθ' όλην την διάρκειαν της μισθώσεως.
  ’ρθρον 576
  Ελλείψεις ή ελαττώματα μισθίου πραγματικά
  Εάν το μίσθιον καθ' ον χρόνον παρεδόθη εις τον μισθωτήν, έχη ελάττωμα παρακωλύον εν μέρει ή εντελώς την συμφωνηθείσαν χρήσιν (πραγματικόν ελάττωμα), ή αν διαρκούσης της μισθώσεως ανεφάνη τοιούτον ελάττωμα, ο μισθωτής δικαιούται εις μείωσιν ή εις μη καταβολήν του μισθώματος.
  Το αυτό ισχύει και αν ελλείπη εκ του μισθίου συμφωνηθείσα ιδιότης ή διαρκούσης της μισθώσεως εξέλιπε τοιαύτη ιδιότης.

  
’ρθρον 577
  Εάν κατά την συνομολόγησιν της μισθώσως ελλείπη η συμφωνηθείσα ιδιότης του μισθίου, ο μισθωτής, αντί της μειώσεως ή της μη καταβολής του μισθώματος, δικαιούται να απαιτήση αποζημίωσιν δια την μη εκτέλεσιν της συμβάσεως. Το αυτό ισχύει και αν ο εκμισθωτής εγνώριζεν ή ώφειλε να γνωρίζη το κατά την συνομολόγησιν της συμβάσεως πραγματικόν ελάττωμα του μισθίου.
  ’ρθρον 578
  Το κατά το προηγούμενον άρθρον δικαίωμα έχει ο μισθωτής και αν εξ υπαιτιότητος του εκμισθωτού η συμφωνηθείσα ιδιότης εξέλιπεν, ή το ελάττωμα του μισθίου ανεφάνη μετά την συνομολόγησιν της συμβάσεως.
  Το αυτό δικαίωμα έχει ο μισθωτής και αν ο εκμισθωτής κατέστη υπερήμερος περί την άρσιν πραγματικού ελαττώματος ή ελλείψεως ιδιότητος. Δικαιούται όμως εν τη περιπτώσει ταύτη ο μισθωτής να άρη ο ίδιος ταύτα και να απαιτήση την δαπάνην.
  ’ρθρον 579
  Ο εκμισθωτής δεν ευθύνεται δια πραγματικά ελαττώματα, άτινα εγνώριζεν ο μισθωτής κατά την συνομολόγησιν της συμβάσεως.
  Το αυτό ισχύει και δια συμφωνηθείσας ιδιότητας, ων τη έλλειψιν εγνώριζεν ο μισθωτής κατά την συνομολόγησιν της συμβάσεως.
  ’ρθρον 580
  Ο εκμισθωτής δεν ευθύνεται δια πραγματικά ελαττώματα, άτινα ο μισθωτής εκ βαρείας αμελείας ηγνόει κατά την συνομολόγησιν της συμβάσεως, εκτός αν ο εκμισθωτής υπεσχέθη την ανυπαρξίαν ελαττώματος ή δολίως απεσιώπησε τούτο.
  ’ρθρον 581
  Ο εκμισθωτής δεν ευθύνεται δια το πραγματικόν ελάττωμα ή δια την έλλειψιν συμφωνηθείσης ιδιότητος, εάν ο μισθωτής εν γνώσει του ελαττώματος η της ελλείψεως παρέλαβεν ανεπιφυλάκτως το μίσθιον.
  Ρήτρα περιορισμού ευθύνης εκμισθωτού
  ΄Αρθρ.582.-(Καταργήθηκε από την παρ.3 άρθρ.2 Νόμ.3043/ 21-21 Αυγ.2002, ΦΕΚ Α΄ 192, κατωτ.αριθ.14.
  
  
Νομικά ελλατώματα μισθίου
  ΄Αρθρ.583.-"Αν εξαιτίας κάποιου δικαιώματος τρίτου αφαιρέθηκε από τον μισθωτή ολικά ή μερικά η συμφωνημένη χρήση του μισθίου (νομικό ελάττωμα), εφαρμόζονται αναλόγως οι διατάξεις των άρθρ.576 έως 579."
  Αλλ' ο μισθωτής δεν δύναται να προβή ο ίδιος εις την άρσιν του νομικού ελαττώματος δαπάναις του εκμισθωτού.
  Το μέσα σε ""  πρώτο εδάφιο αντικαταστάθηκε ως άνω από την παρ.4  άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρον 584
  Ο μισθωτής, επιφυλασσομένων των διατάξεων περί πραγματικών και νομικών ελαττωμάτων ή ελλείψεως ιδιοτήτων, δικαιούται κατά τα λοιπά να απαιτήση, συμφώνως προς τας γενικάς διατάξεις, την εκτέλεσιν της συμβάσεως ή αποζημίωσιν, εάν δεν παρεδόθη ή παρεκωλύθη αυτώ η χρήσις του μισθίου.
  ’ρθρον 585
  Καταγγελία δια μη παραχώρησιν της χρήσεως
  Κατά πάσαν περίπτωσιν καθ' ην εις τον μισθωτήν εν όλω ή εν μέρει δεν παρεχωρήθη έγκαιρος και αδιακώλυτος ή συμφωνηθείσα χρήσις, ή η παραχωρηθείσα αφηρέθη αυτώ ύστερον, δικαιούται ούτος να τάξη εις τον εκμισθωτήν εύλογον προθεσμίαν προς αποκατάστασιν της χρήσεως, παρερχομένης δε απράκτου ταύτης, να καταγγείλη την μίσθωσιν. Ο μισθωτής δικαιούται εις την καταγγελίαν και άνευ προθεσμίας εάν ένεκα του δικαιολογούντος ταύτην λόγου δεν έχη συμφέρον εις τη εκτέλεσιν της συμβάσεως.
  ’ρθρον 586
  Δικαίωμα προς καταγγελίαν της μισθώσεως ένεκα πραγματικών ή νομικών ελαττωμάτων ή ελλείψεως συμφωνηθείσης ιδιότητος δεν έχει ο μισθωτής καθ' ας περιπτώσεις δι' αυτά δεν ευθύνεται ο εκμισθωτής.
  
  
  
  
  
  
  
  




(Αντί για τη σελ.63) Σελ. 63(α)
Τεύχος 1349 Σελ. 9
  
’ρθρον 587
  Καταγγελίας ενέργεια
  Δια της καταγγελίας αίρεται δια το μέλλον η σχέσις της μισθώσεως, το δε προκαταβληθέν τυχόν μίσθωμα δια τον μετά την καταγγελίαν χρόνον, αποδίδεται: Ο εις καταγγελίαν δικαιούμενος δεν υποχρεούται εις αποζημίωσιν ένεκα ταύτης.
  ’ρθρον 588
  Κίνδυνος υγείας μισθωτού
  Επί μισθώσεως κατοικίας, εάν η χρήσις του μισθίου συνεπάγεται σπουδαίον κίνδυνον της υγείας του μισθωτού ή των μετ' αυτού συνοικούντων οικείων του, δικαιούται ούτος να καταγγείλη την μίσθωσιν χωρίς να τάξη προθεσμίαν, και αν έτι κατά την σύναψιν της μισθώσεως ή την παράδοσιν του μισθίου εγνώριζεν ο μισθωτής τας επικινδύνους συνθήκας ή παρητήθη των εκ τούτου δικαιωμάτων του.
  Τα άρθρ. 588, 610, 660 έως 664 και 670 εφαρμόζονται και επί των προγενεστέρως συνομολογηθεισών συμβάσεων εργασίας Βλ. άρθρ. 38 Εισαγ. Νόμου.
  ’ρθρον 589
  Υποχρέωσις μισθωτού προς ειδοποίησιν
  Ο μισθωτής υποχρεούται εις αποζημίωσιν του εκμισθωτού εάν παρέλειψε να γνωστοποιήση εγκαίρως εις τούτον ελαττώματα του μισθίου αναφανέντα διαρκούσης της μισθώσεως ή δικαιώματα, άτινα τρίτος αντιποιείται επ' αυτού.
  ’ρθρον 590
  Βάρη και φόροι του μισθίου
  Τα επί του μισθίου βάρη και τους βαρύνοντας αυτό φόρους φέρει ο εκμισθωτής.
  ’ρθρον 591
  Δαπάναι
  Αι επί του μισθίου γενόμεναι υπό του μισθωτού αναγκαίαι δαπάναι αποδίδονται εις αυτόν υπό του εκμισθωτού.
  Επωφελείς δαπάναι αποδίδονται κατά τας διατάξεις περί διοικήσεως αλλοτρίων. Ο μισθωτής δικαιούται εις αφαίρεσιν των παρ' αυτού προστεθέντων εις το μίσθιον κατασκευασμάτων.
  ’ρθρον 592
  Φθοραί ή μεταβολαί
  Ο μισθωτής δεν ευθύνεται δια φθοράς ή μεταβολάς οφειλομένας εις την συμπεφωνημένην χρήσιν.
  
  
Σελ. 64(α)
Τεύχος 1349 Σελ. 10
  
’ρθρον 593
  Δικαίωμα υπομισθώσεως
  Ο μισθωτής δικαιούται, εφ' όσον δεν συνεφωνήθη το εναντίον, να παραχωρήση εις άλλον την χρήσιν του μισθίου και ιδία να υπεκμισθώση αυτό, ευθυνόμενος έναντι του εκμισθωτού δια το πταίσμα του τρίτου. Μόνη η συναίνεσις του εκμισθωτού προς υπεκμίσθωσιν ή παραχώρησιν της χρήσεως δεν απαλλάσσει τον μισθωτήν της ευθύνης ταύτης.
  ’ρθρον 594
  Κακή χρήσις μισθίου
  Ο εκμισθωτής δικαιούται εις άμεσον καταγγελίαν της μισθώσεως άμα δε και εις αποζημίωσιν, εάν ο μισθωτής, παρά τας διαμαρτυρίας του εκμισθωτού, μεταχειρίζεται το μίσθιον ουχί μετ' επιμελείας και ως συνεφωνήθη, ή δεν τηρή την προσήκουσαν συμπεριφοράν προς τους λοιπούς ενοίκους.
  ’ρθρον 595
  Μισθώματος πληρωμή
  Το μίσθωμα καταβάλλεται κατά τας συμπεφωνημένας ή ειθισμένας προθεσμίας. Εν ελλείψει τοιούτων καταβάλλεται κατά την λήξιν της μισθώσεως, αν δεν συνεφωνήθη κατά βραχύτερα διαστήματα, κατά την λήξιν αυτών.
  ’ρθρον 596
  Ο μισθωτής δεν απαλλάσσεται του μισθώματος εάν εκ λόγων αφορώντων το πρόσωπον αυτού κωλύεται εις την χρήσιν του μισθίου. Δικαιούται όμως ούτος να εκπέση εκ του μισθώματος παν ό,τι ο εκμισθωτής ωφελήθη χρησιμοποιήσας κατ' άλλον τρόπον το μίσθιον.
  ’ρθρον 597
  Εάν ο μισθωτής καθυστερή το μίσθωμα εν όλω ή εν μέρει, δικαιούται ο εκμισθωτής να καταγγείλη την μίσθωσιν επί μεν μισθώσεων διαρκείας  έτους  και  πλέον, προ  ενός  τουλάχιστον



μηνός, επί άλλων δε μισθώσεων προ δέκα ημερών. Αξίωσις του εκμισθωτού περί αποζημιώσεως ένεκα προώρου λύσεως της μισθώσεως δεν αποκλείεται.
  Η καταγγελία καθίσταται άνευ αποτελέσματος εάν ο μισθωτής προ της παρελεύσεως της προθεσμίας ταύτης καταβάλη το καθυστερούμενον μίσθωμα μετά των τυχόν εξόδων της καταγγελίας.
  ’ρθρ.598.-Είναι άκυρος πάσα συμφωνία, δι' ης συντέμνονται αι προθεσμίαι του προηγουμένου άρθρου, ή δι' ης, άμα τη υπερημερία του μισθωτού περί την πληρωμήν του μισθώματος, επέρχεται άμεσος λύσις της μισθώσεως ή παρέχεται τοιούτο δικαίωμα εις τον εκμισθωτήν.
  Απόδοσις μισθίου
  ’ρθρ.599.-Ο μισθωτής κατά την λήξιν της μισθώσεως υποχρεούται να αποδώση το μίσθιον εις οίαν κατάστασιν παρέλαβεν αυτό.
  Επί υπεκμισθώσεως ή παραχωρήσεως της χρήσεως του μισθίου εις τρίτον, ο εκμισθωτής δύναται κατά την λήξιν της μισθώσεως να απαιτήση το μίσθιον και από τον υπομισθωτήν ή τον εις ον παρεχωρήθη η χρήσις.
  ’ρθρ.600.-Εάν το μίσθιον ήτο ησφαλισμένον και κατεστράφη ή εβλάβη εκ πυρκαϊάς ο μισθωτής, εφ' όσον ο εκμισθωτής δύναται να αποζημιωθή ή απεζημιώθη υπό του ασφαλιστού, ευθύνεται έναντι τούτων μόνον εάν ούτοι αποδείξωσιν ότι η πυρκαϊά προήλθεν εξ υπαιτιότητος αυτού.
  ’ρθρ.601.-Ο μισθωτής, δι' όσον χρόνον μετά την λήξιν της μισθώσεως παρακρατεί το μίσθιον, οφείλει λόγω αποζημιώσεως το συμπεφωνημένον μίσθωμα, μη αποκλειομένου εις τον εκμισθωτήν να απαιτήση και άλλην περαιτέρω ζημίαν.
  Παραγραφή
  ’ρθρ.602.-Αξιώσεις του εκμισθωτού προς αποζημίωσιν ένεκα μεταβολών ή φθορών του μισθίου, παραγράφονται μετά έξ μήνας αφ' ότου ανέλαβεν αυτό. Κατά πάσαν περίπτωσιν συμπαραγράφονται αύται μετά της αξιώσεως προς ανάληψιν του μισθίου.
  ’ρθρ.603.-Αξιώσεις του μισθωτού ένεκα δαπανών παραγράφονται μετά έξ μήνας από της λήξεως της μισθώσεως.
  Ενέχυρον επί εισκομισθέντων
  ’ρθρ.604.-Δια καθυστερούμενα μισθώματα ο εκμισθωτής ακινήτου έχει νόμιμον ενέχυρον επί των εν τω μισθίω εισκομισθέντων κινητών του μισθωτού ή των μετ' αυτού συνοικούντων συζύγου και τέκνων, εφ' όσον ταύτα δεν είναι εκ των ακατασχέτων.
  Το ενέχυρον εκτείνεται και εις τα υπό του υπομισθωτού ή των μετ' αυτού συνοικούντων συζύγου και τέκνων εισκομισθέντα, αλλά μόνον μέχρι του ποσού των υπ' αυτού οφειλομένων εις τον υπεκμισθωτήν μισθωμάτων.
  
Το ενέχυρον ασφαλίζει τα καθυστερούμενα μισθώματα των δύο προ της κατασχέσεως των πραγμάτων ετών.
  ’ρθρ.605.-Δικαιώματα τρίτων επί των εισκομισθέντων δεν παραβλάπτονται εκ του νομίμου ενεχύρου του εκμισθωτού, και αν έτι ούτος καλή τη πίστει εθεώρει ταύτα ως ανήκοντα εις τον μισθωτήν.
  ’ρθρ.606.-"Εάν τα εισκομισθέντα εξήχθησαν του μισθίου μετενεχθέντα αλλαχού, το νόμιμον ενέχυρον του εκμισθωτού υφίσταται μόνον εφ' όσον ούτος εντός μηνός αφ' ης έλαβε γνώσιν της εξαγωγής κατέσχε ταύτα αναγκαστικώς ή εξετέλεσεν απόφασιν διατάσσουσαν την συντηρητικήν κατάσχεσιν ή την δικαστικήν μεσεγγύησιν αυτών".
  Το άρθρ. 606 αντικατεστάθη ως άνω δια του άρθρ. 55 Εισαγ. Νόμου Κωδ. Πολιτ. Δικον. Α.Ν. 44/1967 (τόμ. 10).
  ’ρθρ.607.-Ο μισθωτής δικαιούται να απαλλάξη του νομίμου ενεχύρου πάντα ή τινά εκ των εισκομισθέντων δια παροχής ασφαλείας μέχρι της αξίας των απαλλασσομένων πραγμάτων.
  Λήξις μισθώσεως ωρισμένου χρόνου
  ’ρθρ.608.-Μίσθωσις συνομολογηθείσα δι' ωρισμένον χρόνον λήγει άμα τη παρελεύσει του χρόνου τούτου άνευ άλλου τινος.
  Μίσθωσις αορίστου διαρκείας λήγει δια 
   καταγγελίας εκατέρου των συμβαλλομένων.
  Λήξις επί αορίστου διαρκείας
  ’ρθρ.609.-Επί μισθώσεως αορίστου διαρκείας η κατά το προηγούμενον άρθρον καταγγελία, εφ' όσον δεν συνεφωνήθη άλλως, γίνεται: Επί μισθώματος πράγματος κινητού ή ακινήτου ορισθέντος καθ' ημέραν, προ μιας τουλάχιστον ημέρας. Επί μισθώματος πράγματος κινητού ορισθέντος καθ' εβδομάδα ή κατά μακροτέρα διαστήματα, προ τριών τουλάχιστον ημερών. Επί μισθώματος ακινήτου ορισθέντος καθ' εβδομάδα προ πέντε τουλάχιστον ημερών και ισχύει δια το τέλος της εβδομάδας. Επί μισθώματος ακινήτου ορισθέντος κατά μήνα, προ δέκα πέντε τουλάχιστον ημερών και ισχύει δια το τέλος ημερολογιακού μηνός. Επί μισθώματος ακινήτου ορισθέντος κατά διαστήματα μακροτέρα του μηνός προ τριών τουλάχιστον μηνών και ισχύει δια  το τέλος







(Αντί για τη σελ. 65 (α) Σελ. 65 (β)
Τεύχος Ε51-Σελ. 11

του Μαρτίου ή Ιουνίου ή Σεπτεμβρίου ή Δεκεμβρίου εκάστου έτους.
  ’ρθρ.610.-Επί μισθώσεως συνομολογηθείσης δια χρόνον μακρότερον της τριακονταετίας ή εφ' όρου ζωής του εκμισθωτού ή μισθωτού, μετά παρέλευσιν τριάκοντα ετών δύναται να χωρήση λύσις αυτής δια καταγγελίας εκατέρου κατά τας διατάξεις περί μισθώσεως αορίστου διαρκείας.
  Σιωπηρά αναμίσθωσις
  ’ρθρ.611.-Μίσθωσις συνομολογηθείσα δι' ωρισμένον χρόνον, εάν μετά την πάροδον αυτού εξακολουθήση ο μισθωτής την χρήσιν εν γνώσει και άνευ εναντιώσεως του εκμισθωτού, λογίζεται ανανεωθείσα επ' αόριστον χρόνον.
  Θάνατος του μισθωτή
  ’ρθρ.612.-"Όταν αποβιώσει ο μισθωτής, οι κληρονόμοι του έχουν δικαίωμα να καταγγείλουν τη μίσθωση. Η καταγγελία γίνεται τουλάχιστον πριν από τρεις μήνες και ισχύει για το τέλος του ημερολογιακού μήνα.
  Στην περίπτωση, όπου το μίσθιο χρησίμευε, όσο ζούσε ο μισθωτής, ως οικογενειακή στέγη με την έννοια του άρθρ. 1393 και ζει κατά το χρόνο του θανάτου του ο σύζυγός του, τα δικαιώματα και οι υποχρεώσεις από τη μίσθωση περιέρχονται αποκλειστικά σ' αυτόν, ο οποίος δικαιούται όμως, τηρώντας την προθεσμία της προηγούμενης παραγράφου, να καταγγείλει οποτεδήποτε τη μίσθωση".
  Το άρθρ. 612 αντικαταστάθηκε ως άνω από το άρθρ. 5 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Οικογενειακή στέγη
  ’ρθρ.612Α.-"Στην περίπτωση όπου το μίσθιο χρησιμεύει ως οικογενειακή στέγη και η χρήση αυτή έχει γνωστοποιηθεί στον εκμισθωτή, η καταγγελία της μίσθωσης, στην οποία αυτός προβαίνει, είναι άκυρη, εφόσον δεν την κοινοποιεί και στον σύζυγο του μισθωτή, τηρώντας την ίδια προθεσμία που τυχόν απαιτείται για την καταγγελία".
  Το άρθρ. 612Α προστέθηκε από το άρθρ. 6 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Μίσθωσις δημοσίων υπαλλήλων
  ’ρθρ.613.-Δημόσιοι υπάλληλοι μετατιθέμενοι εις άλλον τόπον, δύνανται από της μεταθέσεως να καταγγείλωσι την μίσθωσιν κατά τας διατάξεις περί μισθώσεως αορίστου διαρκείας.



Σελ. 66(β)
Τεύχος Ε51-Σελ. 12

  
Εκποίησις μισθίου
  ’ρθρ.614.-Επί μισθώσεως ακινήτου αποδεικνυομένης δι' εγγράφου βεβαίας χρονολογίας, εάν ο εκμισθωτής διαρκούσης της μισθώσεως μεταβιβάση εις τρίτον την κυριότητα του μισθίου, ή παραχωρήση άλλο εμπράγματον δικαίωμα αποκλείον εις τον μισθωτήν την χρήσιν, ο νέος κτήτωρ υπεισέρχεται εις τα δικαιώματα και τας υποχρεώσεις της μισθώσεως, εκτός αν εγένετο εναντία συμφωνία εν τω μισθωτηρίω εγγράφω. Εάν το εις τρίτον παραχωρηθέν υπό του εκμισθωτού εμπράγματον δικαίωμα δεν αποκλείη εις τον μισθωτήν την χρήσιν, ο τρίτος υποχρεούται να μη παρακωλύση ταύτην. (Βλ. και άρθρ. 37 Εισαγ. Νόμου).
  ’ρθρ.615.-Επί μισθώσεως ακινήτου μη αποδεικνυομένης δι' εγγράφου βεβαίας χρονολογίας ή περιεχούσης τον όρον ότι επί εκποιήσεως του μισθίου ή παραχωρήσεως εμπραγμάτου δικαιώματος αποκλείοντος την χρήσιν του μισθωτού, ο νέος κτήτωρ θα δικαιούται εις αποβολήν του μισθωτού, ο νέος κτήτωρ δύναται να καταγγείλη την μίσθωσιν, εάν μεν αύτη είναι διαρκείας μέχρι ενός έτους, προ ενός μηνός, εάν δε αύτη είναι πέραν του έτους, προ δύο μηνών.
  Εν περιπτώσει καταγγελίας υπό του νέου κτήτορος, διατηρούνται ακέραια τα δικαιώματα του μισθωτού περί αποζημιώσεως κατά του εκμισθωτού.
’ρθρ.616.-Προκαταβολαί μισθωμάτων γενόμεναι προς τον εκποιήσαντα εκμισθωτήν ή εκχωρήσεις μισθωμάτων γενόμεναι υπ' αυτού, ως και κατασχέσεις μισθωμάτων γενόμεναι υπό δανειστών αυτού, είναι ανίσχυροι έναντι του νέου κτήτορος δια μισθώματα  πέραν  των  τριών μηνών, αρχομένων αφ' 
  


ης ούτος εγνωστοποίησεν εις τον μισθωτήν την εκποίησιν.
’ρθρον 617
  Εάν το μίσθιον ακίνητον είναι ενυπόθηκον, προκαταβολαί μισθωμάτων προς τον κύριον αυτού, εκχωρήσεις μισθωμάτων γενόμεναι υπ' αυτού, ως και κατασχέσεις τούτων γενόμεναι υπό δανειστών αυτού, είναι ανίσχυροι έναντι των ενυποθήκων δανειστών δια μισθώματα πέραν των τριών μηνών από της κατασχέσεως του μισθίου.
  ’ρθρον 618
  Μισθώσεις μεταγραπτέαι
  Η μίσθωσις ακινήτου επί χρόνον μακρότερον των εννέα ετών, ισχύει έναντι του νέου κτήτορος μόνο εάν συνταχθή δια συμβολαιογραφικού εγγράφου και μεταγραφή τούτο.
  ΚΕΦΑΛΑΙΟΝ
  ΔΕΚΑΤΟΝ ΕΚΤΟΝ
  Μίσθωσις αγροτικού κτήματος
ή άλλου προσοδοφόρου
αντικειμένου
  ’ρθρον 619
  Αγρομίσθωσις
  Δια της συμβάσεως μισθώσεως αγροτικού κτήματος ο εκμισθωτής υποχρεούται έναντι μισθώματος να παραχωρήση εις τον μισθωτήν την χρήσιν και την κατά τους όρους τακτικής εκμεταλλεύσεως κάρπωσιν του μισθίου.
  ’ρθρον 620
  Επί της μισθώσεως αγροτικού κτήματος εφαρμόζονται αναλόγως αι περί μισθώσεως πράγματος διατάξεις, εφ' όσον εν τοις άρθροις 621 έως 637 δεν ορίζεται άλλως.
  ’ρθρον 621
  Υποχρεώσεις μισθωτού
  Ο μισθωτής, εφ' όσον εκ της συμβάσεως ή της επιτοπίου συνηθείας δεν προκύπτει άλλο τι, φέρει τας δαπάνας των δια την τακτικήν χρήσιν και κάρπωσιν απαιτουμένων επισκευών, ως και τας προς συντήρησιν των οικημάτων, αποθηκών, δρόμων, τάφρων, περιφραγμάτων απαιτουμένας. Φέρει επίσης τας δαπάνας της τακτικής εκμεταλλεύσεως του πράγματος και ιδία της καλλιεργείας.
  ’ρθρον 622
  Υποχρεώσεις εκμισθωτού
  Αι έκτακτοι επισκευαί αποζημιούνται υπό του εκμισθωτού, ως επίσης και αι γενόμεναι επί του μισθίου βελτιώσεις, εάν επηύξησαν την παραγωγικότητα αυτού. Ο μισθωτής δικαιούται εις αφαίρεσιν των παρ' αυτού προστεθέντων εις το μίσθιον κατασκευασμάτων.
  
’ρθρον 623
  Ο μισθωτής υποχρεούται να εκμεταλλεύεται το μίσθιον επιμελώς και συμφώνως προς τον προορισμόν του, ιδία δε να μεριμνά προς διατήρησιν αυτού εν καλή καταστάσει ώστε να είναι παραγωγικόν.
  ’νευ της συναινέσεως του εκμισθωτού δεν δικαιούται να μεταβάλη τον υφιστάμενον τρόπον εκμεταλλεύσεως ούτως ώστε να επηρεάζεται αύτη ουσιωδώς πέραν του χρόνου της μισθώσεως.
  ’ρθρον 624
  Υπεκμίσθωσις
  Ο μισθωτής, εφ' όσον εκ της συμβάσεως ή της επιτοπίου συνηθείας δεν προκύπτει άλλο τι, δεν δύναται άνευ συναινέσεως του εκμισθωτού να παραχωρήση εις άλλον την χρήσιν του μισθίου και ιδία να υπεκμισθώση αυτό.
  ’ρθρον 625
  Πληρωμή μισθώματος
  Το μίσθωμα, εν ελλείψει συμφωνίας ή επιτοπίου συνηθείας, καταβάλλεται εις το τέλος του μισθωτικού έτους.
  ’ρθρον 626
  Νόμιμον ενέχυρον εκμισθωτού
  Το προς εξασφάλισιν του μισθώματος νόμιμον ενέχυρον του εκμισθωτού αγροτικού κτήματος εκτείνεται και επί των καρπών του μισθίου, εφ' όσον ούτοι δεν είναι εκ των ακατασχέτων.
  ’ρθρον 627
  Ελάττωσις μισθώματος
  Ο μισθωτής δικαιούται εις ανάλογον ελάττωσιν του μισθώματος εάν ένεκα γεγονότων ανωτέρας βίας, η πρόσοδος του μισθίου υπέστη προ της συγκομιδής ή μετ' αυτήν ουσιώδη μείωσιν. Πάσα εκ των προτέρων παραίτησις του μισθωτού από του δικαιώματος τούτου είναι άκυρος.
Ελάττωσις του μισθώματος δεν χωρεί εφ' όσον η εκ της μειώσεως της προσόδου ζημία εκαλύφθη άλλως και ιδία ένεκα συμβάσεως ασφαλίσεως.
  ’ρθρον 628
  Καταγγελία ένεκα καθυστερήσεως μισθώματος
  Επί καθυστερήσεως του μισθώματος αγροτικού κτήματος η προθεσμία καταγγελίας του άρθρου 597 είναι δύο μηνών.
  Η εν τη περιπτώσει του άρθρου 613 καταγγελία δεν ισχύει επί αγροτικού κτήματος.




Σελ. 67
  
’ρθρον 629
  Απόδοσις μισθίου
  Κατά την λήξιν της μισθώσεως ο μισθωτής υποχρεούται να αποδώση το μίσθιον και τα εις τον εξοπλισμόν αυτού περιλαμβανόμενα πράγματα, ιδία δε εργαλεία, κτήνη, λιπάσματα εν οία καταστάσει θα ευρίσκετο τούτο υπό τακτικήν διαρκούσης της μισθώσεως εκμετάλλευσιν.
  ’ρθρον 630
  Εάν ο μισθωτής παρέλαβεν επί διατιμήσει τα εις τον εξοπλισμόν του μισθίου ανήκοντα πράγματα, υποχρεούται κατά την λήξιν της μισθώσεως να αποδώση εξοπλισμόν της αυτής ποιότητος και αξίας ή να αποκαταστήση την επί έλαττον αξίαν.
  Ο μισθωτής δεν οφείλει αποζημίωσιν ή την επί έλαττον αξίαν εάν αποδείξη ότι τα πράγματα απωλέσθησαν ή κατεστράφησαν ή εχειροτέρευσαν εκ πταίσματος του εκμισθωτού ή εξ ανωτέρας βίας.
  Ο μισθωτής δικαιούται εις την επί πλέον αξίαν, εφ' όσον αύτη οφείλεται αποκλειστικώς εις δαπάνας και εργασίαν του.
  ’ρθρον 631
  Εάν η μίσθωσις ελύθη διαρκούντος του μισθωτικού έτους, ο μισθωτής δεν έχει δικαίωμα επί των έτι ηρτημένων κατά τον χρόνον της λύσεως καρπών. Δικαιούται όμως να απαιτήση τας προς παραγωγήν τούτων δαπάνας, εφ' όσον αύται δεν υπερβαίνουσι την αξίαν των καρπών.
  ’ρθρον 632
  Θάνατος μισθωτού
  Αποβιώσαντος του μισθωτού οι κληρονόμοι δικαιούνται να καταγγείλωσι την μίσθωσιν προ έξ τουλάχιστον μηνών δια το τέλος της γεωργικής περιόδου του μισθίου. Το αυτό δικαίωμα έχει και ο εκμισθωτής αν οι κληρονόμοι δεν παρέχουσι τα εχέγγυα καταλλήλου εκμεταλλεύσεως του κτήματος.
  ’ρθρον 633
  Σιωπηρά αναμίσθωσις
  Μίσθωσις συνομολογηθείσα δι' ωρισμένον χρόνον λογίζεται ανανεωθείσα δι' έν έτος από της συνομολογηθείσης λήξεως, εάν έξ τουλάχιστον μήνας προ της τοιαύτης λήξεως δεν εχώρησε καταγγελία υπό ενός των μερών.
  ’ρθρον 634
  Ελάχιστον όριον διαρκείας
  Η διάρκεια της μισθώσεως δεν δύναται να συνομολογηθή βραχυτέρα των τεσσάρων ετών. Αν ωρίσθη βραχυτέρα ισχύει δια τέσσαρα έτη.
  
Σελ. 68
  
’ρθρον 635
  Εάν η διάρκεια της μισθώσεως δεν καθωρίσθη, η μίσθωσις, παρερχομένης τετραετίας, λήγει κατά πάντα χρόνου δια καταγγελίας εκατέρου γινομένης προ έξ τουλάχιστον μηνών και ισχυούσης δια το τέλος της γεωργικής περιόδου του μισθίου.
  ’ρθρον 636
  Προϊόντα του μισθίου εν λήξει
  Ο μισθωτής κατά την λήξιν της μισθώσεως υποχρεούται να καταλίπη εκ των προϊόντων του κτήματος, ιδίως σπόρου, χόρτου και λιπάσματος, όσον ποσόν απαιτείται προς τακτικήν καλλιέργειαν του κτήματος μέχρι της νέας εσοδείας. Εφ' όσον όμως δεν παρέλαβε τοιαύτα όταν εισήλθεν εις το κτήμα, έχει αξίωσιν αποζημιώσεως δι' αυτά κατά του εκμισθωτού.
  ’ρθρον 637
  Εν τη περιπτώσει του άρθρου 615 η προθεσμία καταγγελίας είναι έξ τουλάχιστον μηνών και γίνεται αύτη δια το τέλος της γεωργικής περιόδου του μισθίου.
  ’ρθρον 638
  Μίσθωσις άλλων προσοδοφόρων
Αι περί μισθώσεως αγροτικού κτήματος διατάξεις, εξαιρέσει των άρθρων 632 έως 637, εφαρμόζονται αναλόγως και επί μισθώσεων, εν αις έναντι μισθώματος παραχωρείται η χρήσις άλλου πράγματος  ή  δικαιώματος  και  η  κατά  τους  κανόνας  τα-



κτικής εκμεταλλεύσεως κάρπωσις αυτού.
’ρθρον 639
  Κτηνοληψία
  Επί μισθώσεως κτηνών μη περιλαμβανομένων εις την μίσθωσιν αγροτικού κτήματος, εφ' όσον εκ της συμβάσεως ή της επιτοπίου συνηθείας δεν προκύπτει άλλο τι, τα έρια και η γονή ανήκουσιν εξ ημισείας εις αμφότερα τα μέρη, τα δε λοιπά ωφελήματα εις τον μισθωτήν. Την δαπάνην της διατροφής φέρει ο μισθωτής.
  ’ρθρον 640
  Επί μισθώσεως κτηνών, εφ' όσον εκ της συμβάσεως ή της επιτοπίου συνηθείας δεν προκύπτει άλλο τι, η εκ τύχης απώλεια όλων είναι εις βάρος του εκμισθωτού. Η απώλεια μέρους μόνον εξ' αυτών αναπληρούται εκ της γονής των επομένων ετών.
  Κατά τα λοιπά επί της μισθώσεως κτηνών εφαρμόζονται αναλόγως αι γενικαί διατάξεις περί μισθώσεως πράγματος.
  ΚΕΦΑΛΑΙΟΝ
  ΔΕΚΑΤΟΝ ΕΒΔΟΜΟΝ
  Επίμορτος αγροληψία
  ’ρθρον 641
  Έννοια
  Επί μισθώσεως αγροτικού κτήματος δύναται το μίσθωμα να συμφωνηθή εις ποσοστόν εκ των καρπών (επίμορτος αγροληψία) προσδιοριζόμενον εκ της επιτοπίου συνηθείας, εάν δεν ωρίσθη άλλο τι.
  Επί της επιμόρτου αγροληψίας εφαρμόζονται αναλόγως πάσαι αι περί μισθώσεως αγροτικού κτήματος διατάξεις, εφ' όσον εν τοις άρθροις 642 έως 647 δεν ορίζεται άλλως.
  ’ρθρον 642
  Εκμετάλλευσις μισθίου
  Ο εκμισθωτής έχει την γενικήν διεύθυνσιν της εκμεταλλεύσεως του μισθίου και την εποπτείαν των προς τούτο εργασιών κατά τους όρους της συμβάσεως ή της επιτοπίου συνηθείας.
  ’ρθρον 643
  Καρπών διανομή
  Η διανομή των εκ του μισθίου καρπών μεταξύ του εκμισθωτού και του αγρολήπτου, εφ' όσον εκ της συμβάσεως ή της επιτοπίου συνηθείας δεν προκύπτει άλλο τι, γίνεται κατ' ίσα μέρη.
  ’ρθρον 644
  Ο αγρολήπτης οφείλει προ πάσης ενάρξεως της συγκομιδής των καρπών να ειδοποιή περί τούτου τον εκμισθωτήν.
  
’ρθρον 645
  Βάρη και φόροι του μισθίου
  Τα βάρη και οι φόροι επί του μισθίου, ενόσω εκ της συμβάσεως ή της επιτοπίου συνηθείας δεν προκύπτει άλλο τι, βαρύνουσιν αμφοτέρους αναλόγως της επί των καρπών συμμετοχής. Ομοίως αι έκτακτοι επισκευαί ως και τα έξοδα του σπόρου, του λιπάσματος και των αντιπαρασιτικών ή χρησίμων προς αύξησιν της γονιμότητος του εδάφους υλών.
  ’ρθρον 646
  Αγροληψία εφ' όρου ζωής του αγρολήπτου
  Εάν η αγροληψία συνεφωνήθη εφ' όρου ζωής του αγρολήπτου ή δια χρόνον πέρα των δέκα ετών, ο αγρολήπτης δικαιούται παρερχομένων δέκα ετών να καταγγείλη την μίσθωσιν προ ενός τουλάχιστον έτους και δια το τέλος της γεωργικής περιόδου του μισθίου. Αντίθετος συμφωνία δεν ισχύει.
  ’ρθρον 647
  Ανικανότης αγρολήπτου προς καλλιέργειαν
  Ο εκμισθωτής δικαιούται να καταγγείλη την σύμβασιν προ έξ μηνών και δια το τέλος της γεωργικής περιόδου του μισθίου, εάν ο αγρολήπτης ένεκα χρονίας νόσου κατέστη ανίκανος προς καλλιέργειαν του κτήματος, τα δε μέλη της οικογενείας του δεν δύνανται να αντικαταστήσωσιν αυτόν εις τούτο.
  ΚΕΦΑΛΑΙΟΝ
  ΔΕΚΑΤΟΝ ΟΓΔΟΟΝ
  Μίσθωσις εργασίας
  ’ρθρον 648
  Έννοια
  Δια της συμβάσεως μισθώσεως εργασίας ο μεν εκμισθωτής υποχρεούται να παρέχη εφ' ωρισμένον ή αόριστον χρόνον την εργασίαν αυτού εις τον μισθωτήν, ούτος δε να καταβάλη τον συμφωνηθέντα μισθόν.
  Μίσθωσις εργασίας, υπάρχει και όταν ο μισθός 
υπολογίζεται κατά μονάδα παρεχομένης εργασίας 
ή   κατ' αποκοπήν,  αρκεί    μόνον    να    προσλαμβάνεται ή απασχολήται εφ' ωρισμένον ή αόριστον χρόνον.
  








Σελ. 69

’ρθρον 649
  Μισθός λογίζεται σιωπηρώς συμφωνηθείς εάν η εργασία κατά τας συνήθεις περιστάσεις παρέχεται μόνον επί μισθώ.
  ’ρθρον 650
  Ο υπό της αρχής επιτετραμμένος ή ο δημοσία προσφερόμενος προς διεξαγωγήν υποθέσεων, ή ο κατ' επάγγελμα διεξάγων, υποθέσεις, λογίζεται αποδεχθείς πρότασιν μισθώσεως τοιαύτης εργασίας, εάν δεν αποκρούση αυτήν αμελλητί.
  ’ρθρον 651
  Προσωπική φύσις της σχέσεως
  Εάν εκ της συμφωνίας ή εκ των περιστάσεων δεν προκύπτη άλλο τι, ο μεν εκμισθωτής οφείλει να εκτελέση την υποχρέωσίν του αυτοπροσώπως, η δε αξίωσις, του μισθωτού επί την εργασίαν είναι αμεταβίβαστος.
  ’ρθρον 652
  Υποχρεώσεις εκμισθωτού
  Ο εκμισθωτής οφείλει να εκτελέση μετ' επιμελείας την αναληφθείσαν εργασίαν, ευθυνόμενος δια την εκ δόλου ή αμελείας προξενουμένην εις τον μισθωτήν ζημίαν.
  Ο βαθμός της επιμελείας, δι' ην ευθύνεται ο εκμισθωτής, κρίνεται εκ της συμβάσεως, λαμβανομένων υπ' όψει της μορφώσεως ή των δια την εργασίαν απαιτουμένων ειδικών γνώσεων, ως και των ικανοτήτων και ιδιοτήτων του εκμισθωτού, ας εγνώριζεν ή ώφειλε να γνωρίζη ο μισθωτής.
  ’ρθρον 653
  Υποχρεώσεις μισθωτού
  Ο μισθωτής υποχρεούται να καταβάλη τον συμφωνηθέντα ή ειθισμένον μισθόν.
  ’ρθρον 654
  Εάν ο μισθός συνίσταται εν όλω ή εν μέρει εις ποσοστόν εκ των κερδών, ο μισθωτής υποχρεούται να παρέχη εις τον εκμισθωτήν ή αντ' αυτού εις πρόσωπον της εκλογής των μερών ή του δικαστηρίου, τας αναγκαίας περί κερδών και ζημιών πληροφορίας, εφ' όσον δε απαιτείται, υποχρεούται και εις επίδειξιν των λογιστικών βιβλίων.
  ’ρθρον 655
  Πότε καταβάλλεται ο μισθός
  Ο μισθός εκτός εναντίας συμφωνίας ή συνηθείας, καταβάλλεται μετά την παροχήν της εργασίας, εάν δε υπολογίζεται καθ' ωρισμένα διαρκούσης της συμβάσεως διαστήματα, καταβάλλεται εις το τέλος εκάστου αυτών. Κατά πάσαν περίπτωσιν άμα τη λήξει της συμβάσεως καθίσταται απαιτητός ο μέχρι της λήξεως μισθός.
Σελ. 70
  
  
Επί εργασίας κατά μονάδα ή κατ' αποκοπήν ο εκμισθωτής δικαιούται εις τας εκ των περιστάσεων, αναλόγως προς την παρασχεθείσαν εργασίαν και τας τυχόν δαπάνας του, δικαιολογουμένας προκαταβολάς.
  ’ρθρον 656
  Υπερημερία του μισθωτού
  Εάν ο μισθωτής κατέστη υπερήμερος περί την αποδοχήν της εργασίας, ή αν ένεκα λόγων αφορώντων αυτόν και μη οφειλομένων εις ανωτέραν βίαν είναι αδύνατος η αποδοχή της εργασίας, ο εκμισθωτής δικαιούται να απαιτήση τον μισθόν, μη υποχρεούμενος εις παροχήν της εργασίας εν άλλω χρόνω. Δικαιούται όμως ο μισθωτής να εκπέση εκ του μισθού παν ό,τι ο εκμισθωτής ωφελήθη εκ της ματαιώσεως της εργασίας ή της αλλαχού παροχής αυτής.
  ’ρθρον 657
  Λόγοι κωλύσαντες τον εκμισθωτήν
  Ο εκμισθωτής διατηρεί την αξίωσιν αυτού επί τον μισθόν εάν μετά δεκαήμερον τουλάχιστον παροχήν εργασίας κωλύεται να εργασθή ένεκα σπουδαίου λόγου μη οφειλομένου εις υπαιτιότητα αυτού.
  Ποσά καταβληθέντα εις τον εκμισθωτήν εξ' αιτίας του κωλύματος δυνάμει υποχρεωτικής εκ του νόμου ασφαλίσεως δικαιούται ο μισθωτής να εκπέση εκ του μισθού.
  ’ρθρον 658
  Ο χρόνος, δι' ον κατά το προηγούμενον άρθρον υφισταμένου κωλύματος διατηρείται η επί τον μισθόν αξίωσις, δεν δύναται να υπερβή τον μήνα, εάν το κώλυμα επήλθεν έν τουλάχιστον έτος μετά την έναρξιν της συμβάσεως, τον ήμισυ δε μήνα εις πάσαν άλλην περίπτωσιν. Η δια το διάστημα τούτο αξίωσις υφίσταται και αν έτι, του κωλύματος παρέχοντος τοιούτου δικαίωμα, ο μισθωτής κατήγγειλε την μίσθωσιν.
  ’ρθρον 659
  Εργασία επί πλέον της συμφωνηθείσης
  Εάν       παραστή   ανάγκη     εργασίας     επί     πλέον       της       συμφωνηθείσης     ή     της     συν-


ήθους, ο εκμισθωτής υποχρεούται εις ταύτην εάν είναι εις θέσιν να εκτελέση αυτήν και η άρνησίς του θα προσέκρουεν εις την καλήν πίστιν.
  Ο εκμισθωτής δια την επί πλέον ταύτην εργασίαν δικαιούται εις συμπληρωματικήν αμοιβήν κανονιζομένην αναλόγως του συμφωνηθέντος μισθού και των ειδικών περιστάσεων.
  Νόσος εκμισθωτού
  ’ρθρ.660.-Ο μισθωτής υποχρεούται εν περιπτώσει νόσου του παρ' αυτώ προσληφθέντος και διαιτωμένου εκμισθωτού να παρέχη εις αυτόν, διαρκούσης της συμβάσεως, περίθαλψιν και ιατρικήν αντίληψιν κατ' οίκον ή και εν νοσοκομείω μέχρις ενός μηνός μεν, εάν η νόσος επήλθεν έν τουλάχιστον έτος μετά την έναρξιν της συμβάσεως, δέκα ημερών δε αν η νόσος επήλθε μετά τρεις μήνας από της ενάρξεως ταύτης. Ο μισθωτής δικαιούται να καταλογίση τας δαπάνας εις τον οφειλόμενον κατά την διάρκειαν της νόσου μισθόν.
  Η υποχρέωσις του μισθωτού δεν υφίσταται αν η νόσος οφείλεται εις δόλον ή βαρείαν αμέλειαν του εκμισθωτού, ή αφ' ότου ούτος εισήχθη εις νοσοκομείον δυνάμει δικαιώματος εξ υποχρεωτικής ασφαλίσεως κατά νόσου.
  ’ρθρ.661.-Ο μισθωτής έχει τας υποχρεώσεις του προηγουμένου άρθρου και αν έτι, δικαιούμενος εις τούτο ένεκα της νόσου, καταγγείλη την σύμβασιν.
  Ασφάλεια και υγιεινή των χώρων εργασίας
  ’ρθρ.662.-Ο μισθωτής οφείλει να διαρρυθμίζη τα της εργασίας ως και τα του χώρου αυτής και της διαμονής, τα των εγκαταστάσεων και μηχανημάτων ή εργαλείων, κατά τρόπον ώστε να προστατεύεται η ζωή και η υγεία του εκμισθωτού.
  ’ρθρ.663.-Εάν ο εκμισθωτής προσελήφθη και διαιτάται εν τη κατοικία του μισθωτού, υποχρεούται ούτος τα του χώρου διαμονής και ύπνου, τα της περιθάλψεως, χρόνου εργασίας και αναπαύσεως να διαρρυθμίζη κατά τρόπον διασφαλίζοντα την υγείαν και την ηθικήν ως και την ενάσκησιν των θρησκευτικών και πολιτικών καθηκόντων του εκμισθωτού.
  Συμψηφισμός ή κρατήσεις μισθού
  ’ρθρ.664.-Ο μισθωτής δεν δύναται να συμψηφίση οφειλόμενον μισθόν προς απαίτησίν του κατά του εκμισθωτού, εφ' όσον ο μισθός ούτος είναι απολύτως αναγκαίος εις διατροφήν του εκμισθωτού και της οικογενείας αυτού.
  Η απαγόρευσις αύτη δεν ισχύει επί συμψηφισμού προς απαίτησιν, ην έχει ο μισθωτής ένεκα ζημίας προξενηθείσης υπό του εκμισθωτού δολίως εν τη εκτελέσει της συμβάσεως εργασίας.
  Ο μισθός, εφ' όσον δεν υπόκειται εις συμψηφισμόν είναι και ακατάσχετος (Βλ. άρθρ. 38 Εισαγ. Ν.).
  
’ρθρ.665.-Συμπεφωνημέναι κρατήσεις εκ του μισθού, εάν δεν συνεφωνήθη άλλως, λογίζονται γενόμεναι προς κάλυψιν ενδεχομένης ζημίας του μισθωτού. Τοιαύται κρατήσεις είναι ισχυραί μόνον μέχρι του εν τω προηγουμένω άρθρω μέτρου, φέρουσι δε, αφ' ης εγένοντο, τόκον.
  Παροχή αδείας
  ’ρθρ.666.-Ο μισθωτής εργασίας καταναλισκούσης εντελώς ή ουσιωδώς τας παραγωγικάς δυνάμεις του εκμισθωτού, υποχρεούται να χορηγή κατ' έτος εις αυτόν άδειαν τουλάχιστον δέκα μεν συνεχών ημερών εάν η σχέσις της συμβάσεως υφίσταται άνευ διακοπής από έτους ήδη, δέκα πέντε ημερών εάν η σχέσις υφίσταται από πέντε ετών, είκοσι δε ημερών εάν η σχέσις υφίσταται από δέκα πέντε ετών.
  Κατά την διάρκειαν της αδείας ο εκμισθωτής της δικαιούται εις τον μισθόν.
  ’ρθρ.667.-Η κατά το προηγούμενον άρθρον άδεια παρέχεται εις την εκ των συνθηκών της εργασίας πρόσφορον εποχήν. Δεν υπολογίζεται εις τον χρόνον της άδειας ο χρόνος, καθ' ον ο εκμισθωτής κωλυόμενος να εργασθή δικαιούται εις τον μισθόν.
  Ο μισθωτής δεν υποχρεούται εις χορήγησιν αδείας, αφ' ης ο εκμισθωτής κατήγγειλε την σύμβασιν.
  Δικαίωμα επί των εφευρέσεων
  ’ρθρ.668.-(Καταργήθηκε από την παρ. 2 άρθρ. 25 Νόμ. 1733/16-22 Σεπτ. 1987, ΦΕΚ Α΄ 171 Τόμ 11, σελ. 210,07).
  Λήξις συμβάσεως
  ’ρθρ.669.-Η σύμβασις εργασίας παύει αυτοδικαίως λήξαντος του χρόνου, δι' ον συνωμολογήθη.
  Σύμβασις εργασίας, ης η διάρκεια ούτε ωρίσθη, ούτε εκ του είδους και του σκοπού αυτής συνάγεται, λύεται προηγουμένης εκατέρωθεν καταγγελίας. Η καταγγελία δέον να γίνη, εφ' όσον εν τω νόμω ή εν τη συμβάσει δεν ορίζεται άλλως, προ δέκα πέντε ημερών και επιφέρει την λύσιν μετά την παρέλευσιν ταύτης. Προθεσμία βραχυτέρα της νομίμου δεν δύναται να συμφωνηθή υπέρ του μισθωτού.













(Αντί για τη σελ. 71) Σελ. 71 (α)
Τεύχος ΙΑ-5-2 Σελ. 45
  
’ρθρ.670.-Σύμβασις εργασίας, ης η διάρκεια ορίζεται εφ' όρου ζωής προσώπου τινός ή υπερβαίνει την πενταετίαν, δύναται μετά παρέλευσιν πενταετίας να καταγγελθή υπό του εκμισθωτού οποτεδήποτε, τηρουμένης εξαμήνου προθεσμίας καταγγελίας. (Βλ. άρθρ. 38 Εισ. Ν.).
  Σιωπηρά ανανέωσις
  ’ρθρ.671.-Σύμβασις εργασίας συνομολογηθείσα δι' ωρισμένον χρόνον, εάν λήξαντος του χρόνου αυτής ο εκμισθωτής εξακολουθή την εργασίαν άνευ εναντιώσεως του μισθωτού, λογίζεται ανανεωθείσα επ' αόριστον.
  Καταγγελία δια σπουδαίον λόγον
  ’ρθρ.672.-Εκάτερον των μερών δικαιούται κατά πάσαν περίπτωσιν να καταγγείλη την σύμβασιν δια σπουδαίον λόγον οποτεδήποτε άνευ τηρήσεως προθεσμίας. Δια συμφωνίας δεν δύναται να αποκλεισθή το δικαίωμα τούτο.
  ’ρθρ.673.-Εάν ο σπουδαίος λόγος, δι' ον εχώρησεν η καταγγελία συνίσταται ή οφείλεται εις αθέτησιν της συμβάσεως, υποχρεούται ο αθετήσας εις αποζημίωσιν.
  ’ρθρ.674.-Εάν ο σπουδαίος λόγος, δι' ον εχώρησεν εκ μέρους του μισθωτού καταγγελία, οφείλεται εις επελθούσαν μεταβολήν των προσωπικών ή περιουσιακών αυτού σχέσεων, δύναται το δικαστήριον κατά την κρίσιν του να επιδικάση εις τον εκμισθωτήν εύλογον αποζημίωσιν.
  Θάνατος ενός
  ’ρθρ.675.-Δια του θανάτου του εκμισθωτού λύεται η σύμβασις εργασίας.
  Δια του θανάτου του μισθωτού η σύμβασις λύεται μόνον όταν τα μέρη απέβλεψαν κυρίως εις το πρόσωπον αυτού. Εν τη περιπτώσει ταύτη δύναται το δικαστήριον κατά την κρίσιν του να επιδικάση εις τον εκμισθωτήν εύλογον αποζημίωσιν.
  Εμπιστευτικαί εργασίαι
  ’ρθρ.676.-Μίσθωσις εμπιστευτικών ελευθερίων εργασιών, εν η ο εκμισθωτής δεν διατελεί εις διαρκή σχέσιν επί παγίω μισθώ, δύναται να καταγγελθή υπό του μισθωτού και άνευ σπουδαίου λόγου. Το αυτό δικαίωμα έχει και ο εκμισθωτής, αλλ' εάν καταγγείλη ακαίρως, ευθύνεται εις αποζημίωσιν.
  ’δεια προς εύρεσιν άλλης εργασίας
  ’ρθρ.677.-Ο εκμισθωτής καταγγελθείσης της συμβάσεως δικαιούται να ζητήση τον αναγκαιούντα ελεύθερον χρόνον προς εύρεσιν άλλης εργασίας, εφ' όσον άλλως δεν μένει εις αυτόν προς τούτο τοιούτος κατάλληλος χρόνος.
Σελ. 72(α)
Τεύχος ΙΑ-5-2 Σελ. 46

  
Πιστοποιητικόν εργασίας
  ’ρθρ.678.-Κατά την λήξιν της συμβάσεως ο εκμισθωτής δύναται να απαιτήση από τον μισθωτήν πιστοποιητικόν περί του είδους και της διαρκείας της εργασίας του. Μόνον ειδική αιτήσει του εκμισθωτού πιστοποιείται και το ποιόν αυτής και η διαγωγή του.
  
’ρθρον 679
  Παραίτησις εκμισθωτού από δικαιωμάτων
  Συμφωνία, δι' ης περιορίζονται τα δικαιώματα του εκμισθωτού εκ των άρθρων 656 έως 658, 659 §2 έως 667, 668 εδ. 2, 670, 674, 677 και 678 είναι άκυρος.
  ’ρθρον 680
  Συλλογική σύμβασις εργασίας
  Δια συμβάσεως μεταξύ μισθωτών ή ενώσεως τούτων, και εκμισθωτών ή ενώσεως τούτων (συλλογική σύμβασις εργασίας), δύνανται κατά τας περί τούτου διατάξεις, του νόμου να καθορίζωνται οι όροι, υφ' ους θα συνομολογώνται αι κατ' ιδίαν συμβάσεις εργασίας των υποβαλλομένων εις την συλλογικήν σύμβασιν ατόμων ή ενώσεων.
  Η συλλογική σύμβασις απαιτείται να γίνη εγγράφως.
  Οι προς την συλλογικήν σύμβασιν αντιτιθέμενοι όροι των κατ' ιδίαν συμβάσεων εργασίας, εφ' όσον δεν είναι ευνοϊκώτεροι δια τον εκμισθωτήν, είναι άκυροι, αντί τούτων δε ισχύουσιν οι όροι της συλλογικής συμβάσεως
  ΚΕΦΑΛΑΙΟΝ
  ΔΕΚΑΤΟΝ ΕΝΑΤΟΝ
  Μίσθωσις έργου
  ’ρθρον 681
  Έννοια
  Δια της συμβάσεως μισθώσεως έργου ο μεν εργολάβος υποχρεούται εις εκτέλεσιν του έργου, ο δε εργοδότης να καταβάλη την συμφωνηθείσαν αμοιβήν.
  ’ρθρον 682
  Αμοιβή λογίζεται σιωπηρώς συμφωνηθείσα εάν το έργον κατά τας συνήθεις περιστάσεις εκτελήται μόνον επ' αμοιβή.
  Η διάταξις του άρθρου 650 εφαρμόζεται αναλόγως.
  ’ρθρον 683
  Επί συμβάσεως προς κατασκευήν έργου εν αμφιβολία εάν την προς τούτο απαιτουμένην ύλην χορηγή ο εργολάβος εφαρμόζονται αι περί πωλήσεως διατάξεις, εάν δε ο εργοδότης αι περί μισθώσεως έργου.
  ’ρθρον 684
  Υποκατάστασις άλλου
  Ο εργολάβος δεν δικαιούται να υποκαταστήση άλλον εν τη εκτελέσει του έργου, εκτός αν εκ της συμβάσεως ή εκ της φύσεως του έργου προκύπτη το εναντίον.
  
’ρθρον 685
  Υποχρεώσεις εργολάβου
  Ο εργολάβος υποχρεούται να χρησιμοποιή επιμελώς την υπό του εργοδότου χορηγηθείσαν ύλην, να λογοδοτήση περί τούτου και να επιστρέψη το τυχόν υπόλοιπον αυτής εις τον εργοδότην.
  Εάν κατά την εκτέλεσιν του έργου η υπό του εργοδότου χορηγηθείσα ύλη ή το υποδειχθέν γήπεδον παρουσιάσωσιν ελαττώματα, ή εάν άλλως προκύψη κατάστασις, εξ ης κινδυνεύει η έγκαιρος ή η προσήκουσα εκτέλεσις, οφείλει ο εργολάβος να ειδοποιήση περί τούτου αμελλητί τον εργοδότην, ευθυνόμενος εν εναντία περιπτώσει δια τας επιζημίους συνεπείας.
  ’ρθρον 686
  Δικαιώματα εργοδότου
  Εάν ο εργολάβος δεν κάμη εγκαίρως έναρξιν της εκτελέσεως του έργου, ή εάν εν όλω ή εν μέρει άνευ υπαιτιότητος του εργοδότου επιβραδύνη την εκτέλεσιν κατά τρόπον αντικείμενον εις την σύμβασιν και καθιστώντα ανέφικτον την έγκαιρον περάτωσιν του έργου, δύναται ο εργοδότης να υπαναχωρήση της συμβάσεως, χωρίς να αναμένη τον χρόνον της παραδόσεως του έργου. Υπαρχούσης υπερημερίας του εργολάβου, τα ένεκα ταύτης δικαίωματα του εργοδότου διατηρούνται ακέραια.
  ’ρθρον 687
  Εάν διαρκούσης της εκτελέσεως του έργου προβλέπεται ωρισμένως κατασκευή ελαττωματική ή αντίθετος προς την σύμβασιν εξ υπαιτιότητος του εργολάβου, ο εργοδότης δικαιούται να τάξη εις αυτόν εύλογον προθεσμίαν διορθώσεως των ελλείψεων και, απράκτου ταύτης παρερχομένης, να εκτελέση αυτός την διόρθωσιν εις βάρος του εργολάβου.
  ’ρθρον 688
  Επουσιώδη ελαττώματα έργου
  Εάν το εκτελεσθέν έργον φέρη επουσιώδη ελαττώματα, ο εργοδότης δικαιούται να απαιτήση είτε την εντός ευλόγου προθεσμίας διόρθωσιν τούτων, ενόσω η διόρθωσις δεν απαιτεί δυσαναλόγους δαπάνας, είτε ανάλογον μείωσιν της αμοιβής.
  
  
  
  
  
(Αντί για τη σελ.73) Σελ. 73(α)
Τεύχος 1349 Σελ. 11
  
’ρθρον 689
  Ουσιώδη ελαττώματα έργου
  Εάν το εκτελεσθέν έργον έχη ουσιώδη ελαττώματα καθιστώντα αυτό άχρηστον ή στερήται συνομολογηθεισών ιδιοτήτων, ο εργοδότης δικαιούται αντί των δικαιωμάτων του προηγουμένου άρθρου "να υπαναχωρήσει από τη σύμβαση". 
  Επί της "υπαναχώρησης" της συμβάσεως ή μειώσεως της αμοιβής εφαρμόζονται αναλόγως αι περί πωλήσεως διατάξεις των άρθρων 541, 546 έως 549, 551 έως 553.
  Οι μέσα σε "" λέξεις αντικαταστάθηκαν ως άνω από την παρ.2 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρον 690
  Υπαιτιότης επί ελλείψεων
  Ο εργοδότης αντί "υπαναχώρησης" ή μειώσεως δικαιούται εις αποζημίωσιν ένεκα μη εκτελέσεως της συμβάσεως, εάν αι ελλείψεις του έργου οφείλωνται εις υπαιτιότητα του εργολάβου.
  Η μέσα σε "" λέξη αντικαταστάθηκε ως άνω από την παρ.2 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρον 691
  Ο εργοδότης ουδέν δικαίωμα έχει ένεκεν ελλείψεων του έργου, εάν είναι υπαίτιος τούτων είτε λόγω οδηγιών, ας έδωκε παρά τας ρητάς αντιρρήσεις του εργολάγου, είτε κατ' άλλον τρόπον.
  ’ρθρον 692
  Έγκρισις έργου
  Μετά την έγκρισιν του έργου υπό του εργοδότου ο εργολάβος απαλλάσσεται πάσης ευθύνης ένεκεν ελλείψεων αυτού, εκτός αν αύται όταν παρελήφθη το έργον δεν ηδύναντο να διαγνωσθώσι δια κανονικής εξετάσεως, ή δολίως απεκρύβησαν υπό του εργολάβου.
  ’ρθρον 693
  Παραγραφή
  Αι αξιώσεις του εργοδότου ένεκεν ελλείψεων του έργου παραγράφονται μετά παρέλευσιν δέκα ετών αφ' ης τούτο παρελήφθη, εάν πρόκειται περί οικοδομημάτων ή άλλων ακινήτων εγκαταστάσεων, άλλως εντός έξ μηνών, εφαρμοζομένων αναλόγως επί της παραγραφής των άρθρων 555 §2 έως 558.
  
  
  
  
  
Σελ. 74(α)
Τεύχος 1349 Σελ. 12
  
’ρθρον 694
  Χρόνος πληρωμής της αμοιβής
  Η αμοιβή του εργολάβου καταβάλλεται κατά την παράδοσιν του έργου. Εάν η αμοιβή συνίσταται εις χρήματα και δεν επιστώθη, φέρει τόκον από της παραδόσεως του έργου.
  Εάν η παράδοσις του έργου και η καταβολή της αμοιβής συνεφωνήθησαν κατά τμήματα, η αμοιβή καταβάλλεται άμα τη παραδόσει εκάστου τμήματος.
  ’ρθρον 695
  Ενέχυρον εργολάβου
  Ο εργολάβος δια τας απαιτήσεις αυτού εκ της συμβάσεως έχει νόμιμον ενέχυρον επί των εν τη κατοχή αυτού κινητών πραγμάτων του εργοδότου, άτινα κατεσκεύασεν ή επεσκεύασεν.
  
’ρθρον 696
  Μεταβολή τιμών	προϋπολογισμού
  Επιφυλαττομένης της διατάξεως του άρθρου 388, εάν η σύμβασις κατηρτίσθη επί τη βάσει προϋπολογισμού, ούτινος την ακρίβειαν ρητώς ηγγυήθη ο εργολάβος, δεν δύναται ούτος να ζητήση αύξησιν της αμοιβής και αν έτι ύστερον υπερετιμήθησαν αι προϋπολογισθείσαι εργασίαι.
  ’ρθρον 697
  Εάν ο εργολάβος δεν ηγγυήθη την ακρίβειαν του προϋπολογισμού καθίσταται δε αναγκαία ουσιώδης υπέρβασις αυτού, δύναται ο εργοδότης να υπαναχωρήση της συμβάσεως παρέχων εις τον εργολάβον αμοιβήν δια τας μέχρι της υπαναχωρήσεως εκτελεσθείσας εργασίας.
  Ο εργολάβος οφείλει αμελλητί να ειδοποιήση τον εργοδότην περί της εμφανιζομένης ανάγκης προς υπέρβασιν του προϋπολογισμού, άλλως στερείται πάσης αξιώσεως δια την επί πλέον δαπάνην ή εργασίαν.
  ’ρθρον 698
  Τις φέρει τον κίνδυνον του έργου
  Ο εργολάβος μέχρι της παραδόσεως του έργου φέρει τον κίνδυνον αυτού. Εάν ο εργοδότης κατέστη υπερήμερος περί την αποδοχήν, τον κίνδυνον φέρει ούτος.
  Ο εργοδότης φέρει τον κίνδυνον της τυχαίας καταστροφής και χειροτερεύσεως του υπ' αυτού δοθέντος υλικού.
  ’ρθρον 699
  Εάν ένεκεν ελαττώματος της υπό του εργοδότου χορηγηθείσης ύλης ή ένεκα του υπ' αυτού καθορισθέντος τρόπου εκτελέσεως, το έργον κατεστράφη ή εχειροτέρευσε προ της παραδόσεως ή κατέστη αδύναμος η εκτέλεσις αυτού, δικαιούται ο εργολάβος, εφ' όσον εγκαίρως επέστησε την προσοχήν του



























































(Μετά τη σελ.74(α) Σελ. 74,01
Τεύχος 1349 Σελ. 13


εργοδότου επί των κινδύνων τούτων, να απαιτήση αμοιβήν δια την εκτελεσθείσαν εργασίαν και απόδοσιν των μη περιλαμβανομένων εις την αμοιβήν δαπανών. Περαιτέρω ευθύνη του εργοδότου ένεκα της υπαιτιότητος αυτού δεν αποκλείεται.
  ’ρθρον 700
  Δικαίωμα εργοδότου προς καταγγελίαν
  Ο εργοδότης δικαιούται μέχρι περατώσεως του έργου να καταγγείλη κατά πάντα χρόνον την σύμβασιν. Γενομένης καταγγελίας οφείλεται εις τον εργολάβον η συμφωνηθείσα αμοιβή, αλλ' εκπίπτεται εξ' αυτής η εκ της ματαιώσεως της συμβάσεως εξοικονομηθείσα δαπάνη ως και παν ό,τι ωφελήθη ο εργολάβος εξ άλλης εργασίας αυτού, ή δολίως παρέλειψε να ωφεληθή.
  ’ρθρον 701
  Θάνατος εργολάβου
  Η σύμβασις λύεται δια του θανάτου του εργολάβου, εάν τα μέρη απέβλεψαν κυρίως εις το πρόσωπον αυτού. Εν τοιαύτη περιπτώσει υποχρεούται ο εργοδότης να καταβάλη την αξίαν του χρησίμου υλικού και το αναλογούν προς την εκτελεσθείσαν εργασίαν μέρος της αμοιβής.
  ’ρθρον 702
  Μισθοί εργατών
  Εργάται χρησιμοποιούμενοι υπό του εργολάβου εις κατασκευήν οικοδομικού έργου ή άλλης ακινήτου εγκαταστάσεως, έχουσι δια τον μισθόν αυτών απαίτησιν απ' ευθείας κατά του εργοδότου μέχρι του ποσού όπερ ούτος οφείλει εις τον εργολάβον.
  Ο εργοδότης, αφ' ης ο εργάτης εδήλωσεν εις αυτόν ότι ασκεί την απαίτησίν του, δεν δύναται πλέον να καταβάλη εις τον εργολάβον ή τον διάδοχον αυτού ή να συμβιβασθή μετά τούτων επί ζημία του εργάτου.
  Συμφωνία περιορίζουσα εκ των προτέρων τα δικαιώματα ταύτα του εργάτου είναι άκυρος.
  ΚΕΦΑΛΑΙΟΝ ΕΙΚΟΣΤΟΝ
  Μεσιτεία
  ’ρθρον 703
  Έννοια
  Ο υποσχεθείς αμοιβήν προς τινα (μεσίτην) δια την μεσολάβησιν ή δια την υπόδειξιν ευκαιρίας, προς σύναψιν συμβάσεως, υποχρεούται εις πληρωμήν μόνον εάν η σύμβασις καταρτισθή συνεπεία της τοιαύτης μεσολαβήσεως ή υποδείξεως. Εάν κατηρτίσθη μεν προσύμφωνον αλλ' η οριστική σύμβασις εματαιώθη, οφείλετια μόνον το ήμισυ της αμοιβής.
  Διά δαπάνας έχει αξίωσιν ο μεσίτης μόνον εάν συνεφωνήθη ή καταβολή αυτών. Εν τοιαύτη περιπτώσει οφείλονται αύται και αν έτι δεν κατηρτίσθη η σύμβασις.
  
’ρθρον 704
  Επί συμβάσεως καταρτισθείσης υπό αναβλητικήν αίρεσιν η αμοιβή του μεσίτου καταβάλλεται εάν πληρωθή η αίρεσις.
  Επί συμβάσεως καταρτισθείσης υπό διαλυτικήν αίρεσιν η αμοιβή καταβάλλεται άμα τη συνάψει της συμβάσεως.
  ’ρθρον 705
  Αμοιβή λογίζεται σιωπηρώς, συμφωνηθείσα εάν η μεσολάβησις ή η υπόδειξις κατά τας συνήθεις περιστάσεις μόνον επ' αμοιβή γίνεται, ή εάν ανετέθη αύτη εις μεσίτην κατ' επάγγελμα.
  Εάν δεν ωρίσθη το ποσόν της αμοιβής, οφείλεται η κατά την διατίμησιν ισχύουσα, ή, ελλείψει διατιμήσεως, η εν τω τόπω ειθισμένη αμοιβή.
  ’ρθρον 706
  Ο μεσίτης δεν δικαιούται εις αμοιβήν ουδέ εις δαπάνας εάν εναντίον του περιεχομένου της συμβάσεως ενήργησε και δια τον έτερον συμβαλλόμενον. Το αυτό ισχύει εάν ο μεσίτης εδέχθη παρά του ετέρου υπόσχεσιν αμοιβής υπό περιστάσεις αντιτιθεμένας προς την καλήν πίστην.
  ’ρθρον 707
  Υπέρμετρος αμοιβή
  Εάν η συμφωνηθείσα αμοιβή του μεσίτου είναι δυσαναλόγως μεγάλη, μειούται υπό του δικαστηρίου εις το προσήκον μέτρον αιτήσει του οφειλέτου. (Βλ. άρθρ. 40 Εισαγωγ. Νόμου).
  ’ρθρον 708
  Προξενητικά γάμου
  Η υπόσχεσις προξενητικών γάμου είναι άκυρος, τα δε τυχόν καταβληθέντα αναζητούνται.
























Σελ. 75
  
ΚΕΦΑΛΑΙΟΝ
  ΕΙΚΟΣΤΟΝ ΠΡΩΤΟΝ
  Προκήρυξις
  ’ρθρον 709
  Έννοια
  Ο δημοσία προκηρύξας αμοιβήν δι' εκτέλεσιν πράξεως, ιδία δι' επίτευξιν αποτελέσματος, οφείλει την αμοιβήν εις τον εκτελέσαντα και αν έτι ούτος ενήργησεν ασχέτως προς την προκήρυξιν.
  Προκήρυξις επάθλου απονεμητέου μετά διαγωνισμόν, είναι ισχυρά μόνον αν περιέχη προθεσμίαν προς διεξαγωγήν του διαγωνισμού.
  ’ρθρον 710
  Ανάκλησις
  Μέχρι περατώσεως της πράξεως ο προκηρύξας δύναται να ανακαλέση την προκήρυξιν κατά τον αυτόν τρόπον, καθ' ον και εγένετο αύτη ή κατά παραπλήσιον τρόπον, ή δι' ιδιαιτέρας ανακοινώσεως, εκτός αν έν τη προκηρύξει παρητήθη της ανακλήσεως. Ως παραίτησις εν αμφιβολία λογίζεται ο προσδιορισμός προθεσμίας προς εκτέλεσιν της πράξεως.
  Εάν η ανάκλησις δεν εγνωστοποιήθη κατά τον τρόπον τούτον, είναι άκυρος έναντι εκείνου, όστις εν αγνοία της ανακλήσεως και αποβλέψας εις την προκήρυξιν εξετέλεσε την πράξιν.
  ’ρθρον 711
  Πλείονες εκτελέσαντες
  Εάν την προκηρυχθείσαν πράξιν εξετέλεσαν πλείονες αυτοτελώς, η αμοιβή ανήκει, εφ' όσον δεν προκύπτει άλλο τι εκ της προκηρύξεως, εις τον πρώτον εκτελέσαντα, επί δε συγχρόνου εκτελέσεως υπό πλειόνων, εις πάντας κατ' ίσα μέρη.
  ’ρθρον 712
  Εάν δια την επίτευξιν του αποτελέσματος συνετέλεσαν πλείονες, η αμοιβή κατανέμεται μεταξύ αυτών υπό του προκηρύξαντος κατά δικαίαν κρίσιν αναλόγως της συμβολής εκάστου.
  ΚΕΦΑΛΑΙΟΝ
  ΕΙΚΟΣΤΟΝ ΔΕΥΤΕΡΟΝ
  Εντολή
  ’ρθρον 713
  Έννοια
  Διά της συμβάσεως της εντολής ο εντολοδόχος υποχρεούται να διεξαγάγη άνευ αμοιβής την ανατεθείσαν αυτώ υπό του εντολέως υπόθεσιν.
  
Σελ. 76
  
  
’ρθρον 714
  Ο εντολοδόχος ευθύνεται δια παν πταίσμα.
  ’ρθρον 715
  Υποκατάστασις άλλου
  Ο εντολοδόχος εάν δεν ωρίσθη άλλο τι εν τη συμβάσει, δεν δικαιούται να υποκαταστήση έτερον προς εκτέλεσιν της εντολής, εκτός αν εξαναγκασθή εκ των περιστάσεων, ή αν συνηθίζεται η υποκατάστασις.
  ’ρθρον 716
  Εάν ο εντολοδόχος υποκατέστησεν έτερον άνευ δικαιώματος, ευθύνεται δια το πταίσμα αυτού ως δι' ίδιον αυτού πταίσμα.
  Εάν υποκατέστησεν έτερον έχων το προς τούτο δικαίωμα, ο εντολοδόχος ευθύνεται μόνον δια πταίσμα περί την εκλογήν του  υποκαταστάτου και περί τας δοθείσας αυτώ οδηγίας.
  Εις αμφοτέρας τας περιπτώσεις ο εντολεύς δύναται να ενασκήση κατ' ευθείαν κατά του υποκαταστάτου τας αγωγάς, ας έχει κατ' αυτού ο εντολοδόχος.
  ’ρθρον 717
  Παρέκκλισις από τον ορίων της εντολής
  Ο εντολοδόχος δύναται να παρεκλίνη των ορίων της εντολής, μόνον όταν αδυνατή να ειδοποιήση τον εντολέα, είναι δε συνάμα φανερόν, ότι ο εντολεύς ήθελεν επιτρέψει τούτο, εάν εγνώριζε τα προκαλέσαντα την παρέκκλισιν περιστατικά.
  ’ρθρον 718
  Υποχρεώσεις εντολοδόχου
  Ο εντολοδόχος υποχρεούται να παρέχη πληροφορίας εις τον εντολέα περί της ανατεθείσης υποθέσεως, μετά δε το πέρας της εντολής οφείλει λογοδοσίαν.
  ’ρθρον 719
  Ο εντολοδόχος υποχρεούται να αποδώση εις τον εντολέα παν ό,τι έλαβε προς εκτέλεσιν της εντολής ή απέκτησεν εκ της εκτελέσεως αυτής.
  ’ρθρον 720
  Ο εντολοδόχος εάν εχρησιμοποίησε δι' εαυτόν χρήματα του εντολέως, οφείλει τόκον επ' αυτών από της χρησιμοποιήσεως.

  
Υποχρεώσεις εντολέως
  ’ρθρ.721.-Ο εντολεύς υποχρεούται εις προκαταβολήν των δια την εκτέλεσιν της εντολής απαιτουμένων δαπανών.
  ’ρθρ.722.-Ο εντολεύς οφείλει να αποδώση εις τον εντολοδόχον παν ότι ούτος εδαπάνησε προς κανονικήν εκτέλεσιν της εντολής.
  ’ρθρ.723.-Ο εντολεύς χρεωστεί να ανορθώση πάσαν ζημίαν, ην ο εντολοδόχος υπέστη άνευ πταίσματός του κατά την εκτέλεσιν της εντολής.
  Ανάκλησις εντολής
  ’ρθρ.724.-Ο εντολεύς δικαιούται να ανακαλέση την εντολήν κατά πάντα χρόνον. Αντίθετος συμφωνία είναι άκυρος, εκτός αν η εντολή αφορά και το συμφέρον του εντολοδόχου ή τρίτου.
  Καταγγελία υπό εντολοδόχου.
  ’ρθρ.725.-Ο εντολοδόχος δικαιούται να καταγγείλη την εντολήν κατά πάντα χρόνον, εάν δεν παρητήθη του δικαιώματος τούτου. Υφισταμένου σπουδαίου λόγου η παραίτησις είναι άνευ αποτελέσματος.
  Εαν η καταγγελία εγένετο ακαίρως άνευ σπουδαίου λόγου, ο εντολοδόχος υποχρεούται εις ανόρθωσιν της εντεύθεν προσγενομένης εις τον εντολέα ζημίας.
  Λύση της εντολής
  "’ρθρ.726.-Η εντολή λύνεται, αν δεν ορίστηκε το αντίθετο, με το θάνατο του εντολέα ή του εντολοδόχου, καθώς επίσης με την υποβολή τους σε δικαστική συμπαράσταση ή την πτώχευση τους. Το ίδιο αποτέλεσμα επιφέρει, σε περίπτωση νομικού προσώπου ή διάλυσή του".
  Το άρθρ. 726 ΑΚ αντικαταστάθηκε ως άνω με το άρθρ. 18 Νόμ. 2447/19-30 Δεκ. 1996, (ΦΕΚ Α' 278), κατωτ αριθ. 11.
  ’ρθρ.727.-Εάν κατά τας περιπτώσεις του προηγουμένου άρθρου η λύσις της εντολής εκθέτη εις κίνδυνον τα συμφέροντα του εντολέως, ο εντολοδόχος, ο κληρονόμος αυτού ή ο νομίμως αντιπροσωπεύων αυτόν, υποχρεούται να συνεχίση την ανατεθείσαν υπόθεσιν μέχρις ου δυνηθή να λάβη πρόνοιαν ο εντολεύς ή ο κληρονόμος αυτού ή ο νομίμως αντιπροσωπεύων αυτόν.
  ’ρθρ.728.-Επιφυλαττομένης της διατάξεως του άρθρ. 224, ο εντολεύς ή ο κληρονόμος αυτού ευθύνεται, ως αν υφίστατο εισέτι η εντολή, εκ των υποθέσεων, ας ο εντολοδόχος διεξήγαγε πριν ή λάβη γνώσιν της λύσεως της εντολής.
  Συμβουλή ή σύστασις
  ’ρθρ.729.-Εάν τις έδωκε συμβουλήν ή σύστασιν, δεν ευθύνεται δια την εντεύθεν ζημίαν, εκτός αν δια συμβάσεως ανέλαβε την ευθύνην ή αν ετέλει εν δόλω.
  
ΚΕΦΑΛΑΙΟΝ ΕΙΚΟΣΤΟΝ ΤΡΙΤΟΝ
  Διοίκησις αλλοτρίων
  Έννοια
  ’ρθρ.730.-Ο άνευ εντολής διοικών αλλοτρίαν υπόθεσιν υποχρεούται να διεξάγη αυτήν προς το συμφέρον και κατά την πραγματικήν ή την εικαζομένην θέλησιν του κυρίου.
  Εναντία θέλησις του κυρίου προς διοίκησιν της υποθέσεως δεν λαμβάνεται υπ' όψει, εάν αντίκειται εις τον νόμον ή τα χρηστά ήθη.
  Υποχρέωσις διοικούντος.
  ’ρθρ.731.-Ο διοικητής αλλοτρίων ευθύνεται δια παν πταίσμα. Εάν  την διοίκησιν, ανέλαβεν εναντίον της πραγματικής ή εικαζομένης θελήσεως του κυρίου, ώφειλε δε να διαγνώση τούτο, ευθύνεται και δια τα τυχηρά, εκτός αν αποδεικνύη ότι η ζημία θα επήρχετο και άνευ της αναμίξεώς του.
  ’ρθρ.732.-Ο διοικήσας τα αλλότρια προς αποτροπήν κινδύνου απειλούντος τον κύριον, ευθύνεται μόνον δια δόλον και βαρείαν αμέλειαν.
  ’ρθρ.733.-Ο διοικητής αλλοτρίων οφείλει να αναγγείλη την ανάληψιν της διοικήσεως εις τον κύριον, ευθύς ως ήθελε καταστή τούτο εφικτόν και εάν εκ της αναβολής δεν επίκειται κίνδυνος, να αναμείνη τας οδηγίας αυτού.
  ’ρθρ.734.-Ο διοικητής αλλοτρίων υποχρεούται έναντι του κυρίου εις λογοδοσίαν, εις απόδοσιν των εκ της διοικήσεως κτηθέντων και εις τόκους κατά τας περί εντολής διατάξεις εφαρμοζομένας αναλόγως.
  ’ρθρ.735.-Εάν ο διοικητής αλλοτρίων είναι ανίκανος ή περιωρισμένης ικανότητος προς δικαιοπραξίαν, ευθύνεται εκ της διοικήσεως μόνον κατά τας διατάξεις περί αδικαιολογήτου πλουτισμού. Περαιτέρω ευθύνη εκ αδικοπραξίας δεν αποκλείεται.
  Δικαιώματα διοικούντος
  ’ρθρ.736.-Εάν ο διοικητής αλλοτρίων επελήφθη της διοικήσεως προς το συμφέρον και κατά την πραγματικήν ή εικαζομένην θέλησιν του κυρίου, δικαιούται να ζητήση από τούτον τας δαπάνας της διοικήσεως και ανόρθωσιν των ζημιών κατά τας περί εντολής διατάξεις εφαρμοζομένας αναλόγως.
  ’ρθρ.737.-Μη υφισταμένων των όρων του προηγουμένου άρθρου ο διοικητής, δεν έχει δικαίωμα εις ανόρθωσιν των ζημιών. Απόδοσιν δαπανών δικαιούται να ζητήση μόνον κατά τας διατάξεις περί αδικαιολογήτου πλουτισμού.






(Αντί για τη σελ. 77) Σελ. 77 (α)
  
’ρθρ.738.-Ο διοικητής ουδεμίαν αξίωσιν έχει εκ της διοικήσεως, εάν είχε την πρόθεσιν να μη απαιτήση δαπάνας ή αποζημίωσιν.
  Η πρόθεσις αύτη, εάν τις παρέσχε διατροφήν εις συγγενή εξ αίματος εν ευθεία γραμμή ή δευτέρου βαθμού εκ πλαγίου, εν αμφιβολία λογίζεται υπέρ του συγγενούς τούτου υφισταμένη.
  Διοίκησης αλλοτρίων ως ιδίων
  ’ρθρ.739.-Όστις διατελών εν γνώσει ότι πρόκειται περί αλλοτρίας υποθέσεως διοικεί αυτήν ως ιδίαν, επιφυλαττομένης της τυχόν ευθύνης εξ αδικοπραξίας, υπέχει τα εκ  της διοικήσεως αλλοτρίων υποχρεώσεις. Εν τη περιπτώσει ταύτη δαπάνας δικαιούται να απαιτήση ο διοικητής μόνον κατά τας διατάξεις περί αδικαιολογήτου πλουτισμού.
  ’ρθρ.740.-Αι διατάξεις περί διοικήσεως αλλοτρίων δεν εφαρμόζονται, εάν τις διεξάγη υπόθεσιν αλλοτρίων νομίζων αυτήν ως ιδίαν.
  ΚΕΦΑΛΑΙΟΝ ΕΙΚΟΣΤΟΝ ΤΕΤΑΡΤΟΝ
  Εταιρία
  Έννοια
  ’ρθρ.741.-Διά της συμβάσεως της εταιρίας δύο ή πλείονες υποχρεούνται αμοιβαίως εις την δια κοινών εισφορών επιδίωξιν κοινού σκοπού και ιδίως οικονομικού.
  Εισφοραί
  ’ρθρ.742.-Αι εισφοραί των εταίρων δύνανται να συνίστανται εις εργασίαν αυτών, εις χρήματα ή άλλα αντικείμενα ως και εις πάσαν άλλην παροχήν.
  Αν δεν συνεφωνήθη άλλο τι, οι εταίροι υποχρεούνται εις ίσας εισφοράς.
  Υποχρεώσεις του εταίρου
  ’ρθρ.743.-Επί υπερημερίας ή αδυναμίας εταίρου προς καταβολήν της εισφοράς και εκτέλεσιν των υποχρεώσεων αυτού, αντί του δικαιώματος υπαναχωρήσεως κατά τας αρχάς περί αμφοτεροβαρών συμβάσεων χωρεί καταγγελία της εταιρίας.
  ’ρθρ.744.-Ως προς τον κίνδυνον της εισφοράς και την ευθύνην δι' ελαττώματα αυτής εφαρμόζονται αναλόγως, εάν μεν η εισφορά συνίσταται εις χρήσιν πράγματος ή εις εργασίαν, αι περί μισθώσεως διατάξεις, εάν δε εις την κυριότητα του πράγματος αι περί πωλήσεως.
  ’ρθρ.745.-Ο εταίρος, εφ' όσον δεν συνεφωνήθη άλλως, δεν υποχρεούται εις αύξησιν της εισφοράς του, ουδέ εις συμπλήρωσιν αυτής μειωθείσης ένεκα ζημιών μετά την πραγματοποίησιν αυτής.
  ’ρθρ.746.-Ο εταίρος ευθύνεται μόνον δια την εν τοις ιδίοις επιμέλειαν.


Σελ. 78 (α)
Τεύχος 1255-Σελ. 18


  
’ρθρ.747.-Ο εταίρος δεν δικαιούται να ενεργή δι' ίδιον ή αλλότριον λογαριασμόν πράξεις αντιτιθεμένας εις τα συμφέροντα της εταιρίας.
  Διοίκησις εταιρίας
  ’ρθρ.748.-Η διαχείρισις των εταιρικών υποθέσεων ανήκει, εάν δεν συνεφωνήθη άλλως, εις όλους ομού τους εταίρους. Δια πάσαν πράξιν απαιτείται η συναίνεσις όλων των εταίρων.
  Εάν κατά την εταιρικήν σύμβασιν η απόφασις λαμβάνεται κατά πλειοψηφίαν, εν αμφιβολία η πλειοψηφία υπολογίζεται επί του όλου αριθμού των εταίρων.
  ’ρθρ.749.-Εάν η διαχείρισις των εταιρικών υποθέσεων ανετέθη εις ένα ή τινάς των εταίρων, οι λοιποί αποκλείονται της διαχειρίσεως.
  Εάν η διαχείρισις ανετέθη εις τινάς μόνον εκ των εταίρων, εφαρμόζονται αναλόγως αι διατάξεις του προηγουμένου άρθρου.
  ’ρθρ.750.-Εάν δια της εταιρικής συμβάσεως ή διαχείρισις των υποθέσεων ανετέθη εις πλείονας ή πάντας τους συνεταίρους, υπό την έννοιαν ότι δύναται και εις έκαστος να ενεργή μόνος, έκαστος των λοιπών διαχειριστών εταίρων δύναται, εφ' όσον δεν συνεφωνήθη άλλως, να εναντιωθή εις την ενέργειαν πράξεώς τινός προ της εκτελέσεως αυτής.
  Έναντι των τρίτων ή εναντίωσις ενεργεί μόνον εφ' όσον ούτοι συνηλλάγησαν εν γνώσει αυτής.
  ’ρθρ.751.-Επί πλειόνων διαχειριστών εταίρων δικαιούται εις τούτων να  ενεργή μόνος άνευ συναινέσεως των λοιπών ή παρά την εναντίωσίν τινος εκ των λοιπών, οσάκις πρόκειται περί επείγοντος μέτρου, εκ της παραλείψεως του οποίου απειλείται σοβαρά ζημία της εταιρίας.
  Ανάκλησις διαχειριστού
  ’ρθρ.752.-Η δια της εταιρικής συμβάσεως εις ένα ή τινάς εκ των εταίρων ανατεθειμένη διαχείρισις δύναται να ανακληθή μόνον ένεκα σπουδαίου λόγου. Συμφωνία περί μη ανακλήσεως ένεκα σπουδαίου λόγου είναι άκυρος.
  Σπουδαίος λόγος θεωρείται ιδία ή βαρεία παράβασις καθηκόντων ή η ανικανότης προς τακτικήν διαχείρισιν.
  Εκτός εναντίας συμφωνίας η ανάκλησις γίνεται δι' ομοφώνου αποφάσεως πάντων των λοιπών εταίρων.
  Παραίτησις
  ’ρθρ.753.-Ο εταίρος δικαιούται να παραιτηθή της ανατεθειμένης εις αυτόν δια της εταιρικής συμβάσεως διαχειρίσεως μόνον ένεκα σπουδαίου λόγου. Συμφωνία περί μη παραιτήσεως ένεκα σπουδαίου λόγου είναι άκυρος.
  Ο ακαίρως παραιτούμενος άνευ σπουδαίου λόγου δικαιολογούντος την άκαιρον παραίτησιν, ενέχεται δια την εντεύθεν ζημίαν της εταιρίας.
  
Δικαιώματα και υποχρεώσεις εταίρων
  ’ρθρ.754.-Ως προς τα δικαιώματα και τας υποχρεώσεις του διαχειριστού εταίρου εφαρμόζονται αναλόγως αι περί εντολής διατάξεις των άρθρ. 714 έως 723.
  Εκτός εναντίας συμφωνίας ο εταίρος δεν δικαιούται εις αμοιβήν δια την διαχείρισιν.
  ’ρθρ.755.-Πας εταίρος δικαιούται να λαμβάνη γνώσιν αυτοπροσώπως της πορείας των εταιρικών υποθέσεων, να εξετάζη τα βιβλία και τα έγγραφα, ως και να καταρτίζη περίληψιν της περιουσιακής καταστάσεως της εταιρίας. Αντίθετος συμφωνία είναι άκυρος.
  ’ρθρ.756.-Επιφυλασσομένης της διατάξεως του άρθρ. 750 παρ. 2, ο εταίρος, εφ' όσον δια της εταιρικής συμβάσεως επετράπη εις αυτόν η διαχείρισις, εν αμφιβολία λογίζεται έχων και την πληρεξουσιότητα όπως αντιπροσωπεύη τους λοιπούς εταίρους έναντι των τρίτων.
  ’ρθρ.757.-Πληρεξουσιότης δοθείσα δια της εταιρικής συμβάσεως εις τινά εταίρον, δύναται να ανακληθή υπό των λοιπών μόνον κατά τα εν άρθρ. 752 οριζόμενα, εάν δεν εδόθη εν συνδυασμώ προς την διαχείρισιν, μόνον μετ' αυτής.
  Δικαιώματα επί εισφοράς ή κτηθέντων
  ’ρθρ.758.-Αι εισφοραί των εταίρων ως και παν ό,τι εκ της διαχειρίσεως της εταιρίας αποκτάται δι' αυτήν, ανήκουσιν εις πάντας τους εταίρους κατά λόγον της εταιρικής μερίδος εκάστου.
  Παν ότι ο διαχειριστής εταίρος εν τη αντιπροσωπεύσει της εταιρίας εκτήσατο εν ιδίω ονόματι υποχρεούται να καταστήση κοινόν πάντων των εταίρων κατά λόγον της εταιρική μερίδος εκάστου.
  Υποχρεώσεις έναντι τρίτων
  ’ρθρ.759.-Αι εκ της διαχειρίσεως ή της αντιπροσωπεύσεως της εταιρίας γεννηθείσαι υποχρεώσεις έναντι τρίτων βαρύνουσι πάντας τους εταίρους κατά λόγον της εταιρικής μερίδος εκάστου.
  Αμοιβαίαι απαιτήσεις εταίρων
  ’ρθρ.760.-Αι απαιτήσεις των εταίρων κατ' αλλήλων εκ της εταιρικής συμβάσεως δεν μεταβιβάζονται.
Η διάταξις αύτη δεν εφαρμόζεται επί των α-
παιτήσεων του διαχειριστού εταίρου εκ της διαχειρίσεως,  εφ'  όσον   αύται  δύνανται  να  απαιτηθώσι και προ της εκκαθαρίσεως, ως επίσης επί των απαιτήσεων των αφορωσών την αναλογίαν επί των κερδών ή το προϊόν της εκκαθαρίσεως.
  
  

Σελ. 79

Αμεταβίβαστον εταιρικής
  μερίδος
  ’ρθρ.671.-Έκαστος των εταίρων υποχρεούται έναντι των λοιπών μέχρι πέρατος της εκκαθαρίσεως να μη διαθέση το επί των κοινών πραγμάτων μερίδιον αυτού. Επίσης δεν δικαιούται προ του πέρατος της εκκαθαρίσεως να ζητήση την διανομήν τοιούτων πραγμάτων.
  Κερδών και ζημιών διανομή
  ’ρθρ.762.-Επί εταιρίας εχούσης διάρκειαν πλέον του έτους, ο  λογαριασμός κλείεται και τα κέρδη διανέμονται, ενόσω εκ της εταιρικής συμβάσεως δεν προκύπτει άλλο τι, εις το τέλος εκάστου έτους.
  ’ρθρ.763.-Ελλείψει εναντίας συμφωνίας, οι εταίροι μετέχουσιν εις τα κέρδη και τας ζημίας κατ' ίσα μέρη, ανεξαρτήτως εισφοράς.
  Εάν η αναλογία εκάστου ωρίσθη μόνον ως προς τα κέρδη ή μόνον ως προς τας ζημίας, εν αμφιβολία η αναλογία αύτη ισχύει δι' αμφότερα.
  ’ρθρ.764.-Συμφωνία, καθ' ην εις των εταίρων αποκλείεται των κερδών ή απαλλάσσεται των ζημιών, είναι άκυρος. Την ακυρότητα επικαλείται μόνον ούτος.
  Συμφωνία, καθ' ην εταίρος συνεισφέρων μόνον την εργασίαν αυτού δεν θα συμμετέχη εις τας ζημίας, είναι ισχυρά.
  Λύσις εταιρίας.
  ’ρθρ.765.-Εταιρία συσταθείσα δι' ωρισμένον χρόνον, λύεται άμα τη παρελεύσει του χρόνου τούτου.
  Λύσις δια καταγγελίας
  ’ρθρ.766.-Εταιρία συσταθείσα δι' ωρισμένον χρόνον, λύεται δια καταγγελίας προ της παρελεύσεως τούτου, εάν υφίσταται σπουδαίος λόγος.
  Εναντία συμφωνία περιορίζουσα δια προθεσμίας ή άλλως το δικαίωμα τούτο της καταγγελίας, είναι άκυρος (Βλ. άρθρ. 42 Εισ. Ν.).
  ’ρθρ.767.-Εταιρία αορίστου διαρκείας λύεται δια καταγγελίας υπό παντός εταίρου οποτεδήποτε.
  Εάν ο εταίρος κατήγγειλεν ακαίρως και άνευ σπουδαίου λόγου δικαιολογούντος την άκαιρον καταγγελίαν, ενέχεται δια την εκ της λύσεως ζημίαν των λοιπών εταίρων.
  ’ρθρ.768.-Εταιρία συσταθείσα εφ' όρου ζωής τινός των εταίρων, λογίζεται αορίστου διαρκείας.
  Σιωπηρά ανανέωσις
  ’ρθρ.769.-Εταιρία συσταθείσα δι' ωρισμένον χρόνον, εάν μετά την πάροδον αυτού συνεχίζεται σιωπηρώς, λογίζεται ανανεωθείσα επ' αόριστον.



Σελ. 80

  
Καταγγελία δια παράβασιν 
υποχρεώσεων
  ’ρθρ.770.-Εάν ο σπουδαίος λόγος, δι'ον
κατηγγέλθη       η       εταιρία,       συνίσταται       εις .
  


την υπό τινος εταίρου παράβασιν των εταιρικών υποχρεώσεων, ενέχεται ούτος δια την εκ της λύσεως ζημίαν των λοιπών εταίρων
  ’ρθρ.771.-Υφισταμένου σπουδαίου λόγου προς καταγγελίαν της εταιρίας αφορώντος παράβασιν υποχρεώσεων εταίρου, το δικαστήριον δύναται αιτήσει πάντων των λοιπών εταίρων να αποκλείση της εταιρίας τον υπαίτιον. Από της επιδόσεως της τελεσιδίκου αποφάσεως η εταιρία συνεχίζεται μεταξύ των λοιπών.
  Λύσις εκ του σκοπού
  ’ρθρ.772.-Η εταιρία λύεται εάν ο σκοπός αυτής επραγματοποιήθη ή κατέστη ανέφικτος.
  Λύσις θανάτω
  ’ρθρ.773.-Η εταιρία λύεται δια του θανάτου ενός των εταίρων. Δύναται όμως να συμφωνηθή ότι η εταιρία θα εξακολουθήση συνεχιζομένη είτε μεταξύ των λοιπών εταίρων, είτε μεταξύ τούτων και των κληρονόμων του αποθανόντος. Το κύρος της συμφωνίας δεν παραβλάπτεται εκ της ανηλικότητος των κληρονόμων.
  ’ρθρ.774.-Λυθείσης της εταιρίας δια του θανάτου ενός των εταίρων, ο κληρονόμος αυτού υποχρεούται να γνωστοποιήση αμελλητί τούτο εις τους λοιπούς εταίρους, και, επικειμένου κινδύνου εκ της αναβολής, να συνεχίση την εις τον αποθανόντα ανατεθειμένην διαχείρισιν έως ότου ληφθώσι τα αναγκαιούντα μέτρα. Υπό τους αυτούς όρους και οι λοιποί εταίροι υποχρεούνται να συνεχίσωσι προσωρινώς την ανατεθειμένην αυτοίς διαχείρισιν. Η εταιρία κατά το διάστημα τούτο λογίζεται υφισταμένη.
  Λύση με την υποβολή σε δικαστική
συμπαράσταση ή την πτώχευση του ενός
  "’ρθρ.775.-Η εταιρεία λύνεται με την υποβολή σε δικαστική συμπαράσταση ή την κήρυξη σε πτώχευση ενός από τους εταίρους εκτός αν συμφωνήθηκε ότι σ' αυτήν την περίπτωση η εταιρεία θα συνεχίζεται μεταξύ των λοιπών εταίρων".
  Το άρθρ. 775 ΑΚ αντικαταστάθηκε ως άνω, με το άρθρ. 19 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Διαχείρισις μετά λύσιν
  ΄Αρθρ.776.-Επιφυλαττομένης της διατάξεως του άρθρ. 224, εάν η εταιρία ελύθη κατ' άλλον τρόπον και ουχί δια καταγγελίας, η εκ της εταιρικής συμβάσεως ανήκουσα είς τινα εταίρον εξουσία διαχειρίσεως εξακολουθεί υφισταμένη υπέρ τούτου, εφ' όσον άνευ υπαιτιότητος αγνοεί την λύσιν.
  Εκκαθάρισις
  ’ρθρ.777.-Η εταιρία λογίζεται εξακολουθούσα και μετά την λύσιν, εφ' όσον τούτο απαιτείται δια τας ανάγκας και προς τον σκοπόν της εκκαθαρίσεως. Από της λύσεως παύει η εξουσία των διαχειριστών εταίρων.
  
’ρθρ.778.-Λυθείσης της εταιρίας η εκκαθάρισις, αν δεν συνεφωνήθη άλλο τι, ενεργείται από κοινού υπό πάντων των εταίρων, ή υπό εκκαθαριστού διορισθέντος δι' ομοφώνου πάντων αποφάσεως. Εν διαφωνία ο εκκαθαριστής διορίζεται ή αντικαθίσταται υπό του δικαστηρίου αιτήσει ενός των εταίρων, η δε αντικατάστασις χωρεί μόνον ένεκα σπουδαίων λόγων.
  Απόδοσις αυτουσίων πραγμάτων
  ’ρθρ.779.-Πράγματα εισενεχθέντα εις την εταιρίαν κατά χρήσιν, αποδίδονται αυτούσια.
  Τρόπος εκκαθαρίσεως
  ’ρθρ.780.-Κατά την εκκαθάρισιν εξοφλούνται κατά πρώτον τα κοινά χρέη των εταίρων προς τρίτους ως και τα έναντι αλλήλων υφιστάμενα και είτα αποδίδονται αι εισφοραί.
  Εάν η εισφορά δεν συνίσταται εις χρήμα, καταβάλλεται η κατά τον χρόνον αυτής αξία των εισενεχθέντων.
  Εάν η εισφορά συνίσταται εις εργασίαν ή χρήσιν πράγματος, δεν αποδίδεται.
  Εις χρήμα μετατροπή του ενεργητικού
  ’ρθρ.781.-Η εταιρική περιουσία μετατρέπεται εις χρήμα, εφ' όσον απαιτείται προς εξόφλησιν των εταιρικών χρεών και απόδοσιν των εισφορών. Η μετατροπή γίνεται κατά τας περί πωλήσεως κοινού πράγματος διατάξεις.
  ’ρθρ.782.-Το απομένον μετά την εξόφλησιν των χρεών και την απόδοσιν των εισφορών, διανέμεται εις τους εταίρους κατά λόγον της μερίδος εκάστου επί των κερδών.
  Ανεπάρκεια ενεργητικού
  ’ρθρ.783.-Εάν τα εταιρικά πράγματα δε αρκούσι προς εξόφλησιν των χρεών και προς απόδοσιν των εισφορών, δια το ελλείπον ενέχονται οι εταίροι κατά λόγον της συμμετοχής των εις τας ζημίας. Εάν η είσπραξις του αναλογούντος είς τινα εταίρον ελλείμματος δεν είναι δυνατή κατ' αυτού, ενέχονται ως προς τούτο κατά την αυτήν αναλογίαν οι λοιποί εταίροι.
  Προσωπικότης αστικής εταιρίας
  ’ρθρ.784.-Η εταιρία του παρόντος κεφαλαίου, εφ' όσον επιδιώκει οικονομικόν σκοπόν, αποκτά νομικήν προσωπικότητα τηρουμένων των προς τούτο δια τας ομορρύθμους εμπορικάς εταιρίας τασσομένων εν τω νόμω όρων δημοσιότητος. Η προσωπικότης της αστικής ταύτης εταιρίας εξακολουθεί μέχρι πέρατος της εκκαθαρίσεως και δια τας ανάγκας αυτής.




(Αντί για τη σελ. 81) Σελ. 81(α)
Τεύχος 1255-Σελ. 19
  
ΚΕΦΑΛΑΙΟΝ ΕΙΚΟΣΤΟΝ ΠΕΜΠΤΟΝ
  Κοινωνία
  Έννοια
  ’ρθρ.785.-Εάν δικαίωμα ανήκη εις πλείονας από κοινού, εφ' όσον εν τω νόμω δεν ορίζεται άλλο τι, υφίσταται μεταξύ αυτών κοινωνία κατ' ιδανικά μέρη. Εν αμφιβολία λογίζεται ότι τα μέρη είναι ίσα. (Βλ. άρθρ. 43 Εισαγ. Νόμ.).
  Δικαιώματα κοινωνού
  ’ρθρ.786.-Έκαστος των κοινωνών έχει ανάλογον μερίδα επί των καρπών του κοινού αντικειμένου.
  ’ρθρ.787.-Έκαστος των κοινωνών δικαιούται εις χρήσιν του κοινού αντικειμένου, εφ' όσον εξ αυτής δεν παρακωλύεται η σύγχρησις των λοιπών.
  Διοίκησις κοινού
  ’ρθρ.788.-Η διοίκησις του κοινού ανήκει εις πάντας ομού τους κοινωνούς. Έναντι αλλήλων ευθύνονται δια παν πταίσμα.
  Επικειμένου κινδύνου έκαστος τούτων δικαιούται και άνευ συναινέσεως των λοιπών να λάβη τα απαιτούμενα προς συντήρησιν του πράγματος μέτρα.
  Δια πλειοψηφίας
  ’ρθρ.789.-Δι' αποφάσεως της πλειοψηφίας των κοινωνών δύναται να καθορισθή ο δια το κοινόν αντικείμενον προσήκων τρόπος τακτικής διοικήσεως και εκμεταλλεύσεως αυτού. Η πλειοψηφία λαμβάνεται κατά το μέγεθος των μερίδων.
  Κανονισμός υπό δικαστηρίου
  ’ρθρ.790.-Εφ' όσον η διοίκησις και χρησιμοποίησις δεν καθωρίσθη δια κοινής συμφωνίας ή κατά πλειοψηφίαν, έκαστος των κοινωνών δικαιούται να απαιτήση όπως το δικαστήριον κανονίση ταύτην κατά τον μάλλον πρόσφορον και συμφέροντα εις πάντας τους κοινωνούς τρόπον. Το δικαστήριον δύναται εν ανάγκη να διορίση διαχειριστήν.
  Ενέργεια υπέρ και κατά των διαδόχων
  ’ρθρ.791.-Κατά τας περιπτώσεις των δύο προηγουμένων άρθρων, η απόφασις των κοινωνών ή του δικαστηρίου ισχύει υπέρ και κατά των ειδικών αυτών διαδόχων.
  Ουσιώδεις μεταβολαί και προσθήκαι
  ΄Αρθρ.792.-Ουσιώδης μεταβολή του κοινού αντικειμένου ή δυσαναλόγως δαπανηρά προσθήκη εις τούτο, δεν δύναται να αποφασισθή υπό της πλειοψηφίας ούτε δι' αγωγής να απαιτηθή.
  Το δικαίωμα εκάστου κοινωνού δια την αναλογίαν του επί των ωφελημάτων εκ του κοινού αντικειμένου εις ουδεμίαν μείωσιν υπόκειται άνευ συναινέσεως αυτού.

Σελ. 82(α)
Τεύχος 1255-Σελ. 20
  
  
Διάθεσις της ιδίας μερίδος
  ’ρθρ.793.-Έκαστος των κοινωνών δικαιούται να διαθέση το μερίδιον αυτού. Δια την διάθεσιν του όλου κοινού αντικειμένου απαιτείται η σύμπραξις πάντων.
  Δαπάναι δια το κοινόν
  ’ρθρ.794.-Έκαστος των κοινωνών ενέχεται έναντι των λοιπών κατ' αναλογίαν της μερίδος του δια τα έξοδα της συντηρήσεως, διοικήσεως και χρησιμοποιήσεως του κοινού.
  Δικαίωμα προς λύσιν της κοινωνίας
  ’ρθρ.795.-΄Εκαστος των κοινωνών δι-
καιούται    κατά    πάντα    χρόνον     να     απαιτήση 

την λύσιν της κοινωνίας, ενόσω το δικαίωμα τούτο δεν αποκλείεται εκ δικαιοπραξίας ή εκ του προορισμού του κοινού πράγματος προς διαρκή τινα σκοπόν.
  Δια δικαιοπραξίας δύναται να αποκλεισθή η λύσις της κοινωνίας μόνον μέχρι δέκα ετών.
Απαγόρευσις λύσεως
  ’ρθρ.796.-Δικαιοπραξία, δι' ης αποκλείεται εις τον κοινωνόν εφ' ωρισμένον χρόνον η λύσις της κοινωνίας, ισχύει υπέρ και κατά των ειδικών αυτού διαδόχων.
  Πρόωρος λύσις εκ σπουδαίου λόγου
  ’ρθρ.797.-Ένεκα σπουδαίου λόγου δύναται να ζητηθή η λύσις της κοινωνίας και προ του συμπεφωνημένου χρόνου. Συμφωνία περιορίζουσα εκ των προτέρων το δικαίωμα τούτο είναι άκυρος.
  Διανομή
  ’ρθρ.798.-Η λύσις της κοινωνίας επέρχεται δια διανομής.
  ’ρθρ.799.-Εάν δεν συμφωνούσι περί διανομής πάντες οι κοινωνοί, έκαστος αυτών δύναται να απαιτήση δικαστικήν διανομήν κατά τας διατάξεις της πολιτικής δικονομίας.
  Αυτουσίως
  ’ρθρ.800.-Η διανομή γίνεται αυτουσίως εάν το διανεμητέον αντικείμενον, έν ή πλείονα, άνευ μειώσεως της αξίας δύναται να διαιρεθή εις ομοειδή μέρη ανάλογα προς τας μερίδας των κοινωνών.
  Δια πλειστηριασμού
  ’ρθρ.801.-Εάν διετάχθη υπό του δικαστηρίου η δια πλειστηριασμού πώλησις, γίνεται διανομή του εκπλειστηριάσματος. Εφ' όσον η εκποίησις του κοινού προς τρίτον απαγορεύεται, ο πλειστηριασμός γίνεται μεταξύ των κοινωνών.
  Απαιτήσεις αμοιβαίαι εκ της κοινωνίας
  ’ρθρ.802.-Έκαστος των κοινωνών δικαιούται κατά την δικαστικήν διανομήν να απαιτήση ίνα αι αξιώσεις αυτού κατά των άλλων κοινωνών εκ της κοινωνίας πληρωθώσιν εκ του περιερχομένου εις τον οφειλέτην δια της διανομής μέρους. Δια την πληρωμήν ταύτην το δικαστήριον δύναται να διατάξη την δια πλειστηριασμού πώλησιν του μέρους τούτου.
  Δικαιώματα τρίτων επί του κοινού
  ’ρθρ.803.-Εμπράγματα δικαιώματα τρίτων επί του κοινού πράγματος δεν παραβλάπτονται εκ της διανομής γενομένης είτε αυτουσίως είτε δι' εκουσίας ή δια πλειστηριασμού πωλήσεως.
  Ευθύνη δι' ελαττώματα του λαχόντος
  ’ρθρ.804.-Δια πραγματικά και νομικά ελαττώματα του εκ της διανομής περιελθόντος εις έκαστον κοινωνόν μέρους του κοινού πράγματος, οι λοιποί κοινωνοί ευθύνονται κατά τας περί πωλήσεως διατάξεις αναλόγως της μερίδος αυτών.
  
’ρθρ.805.-Η αξίωσις προς λύσιν της κοινωνίας δεν υπόκειται εις παραγραφήν.
  ΚΕΦΑΛΑΙΟΝ ΕΙΚΟΣΤΟΝ ΕΚΤΟΝ
  Δάνειον
  Έννοια
  ’ρθρ.806.-Δια της συμβάσεως του δανείου ο είς των συμβαλλομένων μεταβιβάζει κατά κυριότητα εις τον έτερον χρήματα ή άλλα αντικαταστατά πράγματα, ούτος δε υποχρεούται να αποδώση έτερα πράγματα της αυτής ποσότητος και ποιότητος.
  Χρόνος αποδόσεως
  ’ρθρ.807.-Εάν δεν ετάχθη χρόνος προς απόδοσιν του δανείου ουδέ συνάγεται ούτος εκ των περιστάσεων, το δάνειον αποδίδεται μετά παρέλευσιν μηνός από της καταγγελίας του δανειστού ή του οφειλέτου. Εάν είναι άτοκον, ο οφειλέτης δικαιούται εις την απόδοσιν και άνευ καταγγελίας.
  Υπερημερία
  ’ρθρ.808.-Ένεκεν υπερημερίας περί την απόδοσιν κατ' ουδεμίαν περίπτωσιν ο οφειλέτης χρηματικού δανείου υποχρεούται εις άλλην αποζημίωσιν εκτός του νομίμου ή εκ της συμβάσεως τόκου. Εναντία συμφωνία είναι άκυρος.
  Υπόσχεσις δανείου προς αφερέγγυον
  ’ρθρ.809.-Ο υποσχεθείς την παροχήν δανείου δικαιούται να αρνηθή αυτήν εάν ο προς ον η υπόσχεσις κατέστη μετά την υπόσχεσιν αφερέγγυος.
  Το αυτό δικαίωμα έχει ο υποσχεθείς και όταν η αφερεγγυότης υφίστατο κατά την υπόσχεσιν, ούτος όμως άνευ υπαιτιότητος ηγνόει αυτήν.
  ΚΕΦΑΛΑΙΟΝ ΕΙΚΟΣΤΟΝ ΕΒΔΟΜΟΝ
  Χρησιδάνειον
  ΄Εννοια
  ’ρθρ.810.-Δια της συμβάσεως του χρησιδανείου ο είς των συμβαλλομένων (χρήστης) παραχωρεί εις τον έτερον την χρήσιν πράγματος άνευ ανταλλάγματος, ούτος δε (χρησάμενος) υποχρεούται να αποδώση το πράγμα μετά την λήξιν της συμβάσεως.












Σελ. 83
  
Υποχρεώσεις χρήστου
  ’ρθρ.811.-Ο χρήστης ευθύνεται μόνον δια δόλον και βαρείαν αμέλειαν.
  ’ρθρ.812.-Ο χρήστης υποχρεούται εις αποζημίωσιν δι' ελαττώματα του πράγματος, ων την ύπαρξιν δολίως απεσιώπησεν.
  Υποχρεώσεις χρησαμένου
  ’ρθρ.813.-Ο χρησάμενος φέρει τας συνήθεις προς συντήρησιν του πράγματος δαπάνας. Δι' άλλας δαπάνας έχει αξίωσιν κατά τας διατάξεις περί διοικήσεως αλλοτρίων, δικαιούμενος προ της αποδόσεως του πράγματος και εις αφαίρεσιν.
  ’ρθρ.814.-Ο χρησάμενος δεν ευθύνεται δια φθοράν ή μεταβολάς του πράγματος προερχομένας εκ της συμπεφωνημένης χρήσεως.
  ’ρθρ.815.-Ο χρησάμενος δεν δικαιούται να ποιήται χρήσιν διάφορον της συμφωνηθείσης ουδέ να παραχωρήση άνευ αδείας του χρήστου την χρήσιν του πράγματος εις τρίτον.
  Λήξις
  ’ρθρ.816.-Το χρησιδάνειον, εάν δεν ωρίσθη η διάρκεια της συμβάσεως, λήγει ευθύς ως ο χρησάμενος κάμη χρήσιν του πράγματος ή παρέλθη ο χρόνος, καθ' ον ηδύνατο να κάμη χρήσιν.
  ’ρθρ.817.-Ο χρήστης δικαιούται να απαιτήση το πράγμα και προ της λήξεως της συμβάσεως, εάν ο χρησάμενος ποιήται χρήσιν του πράγματος εναντίον των όρων της συμβάσεως, ή εάν καθιστά αυτό χείρον, ή εάν παρεχώρησεν αυτό άνευ δικαιώματος εις τρίτον, ή αν αυτός ο χρήστης έλαβεν επείγουσαν ανάγκην του πράγματος, ην δεν ηδύνατο να προΐδη.
  ΄Αρθρ.818.-Το χρησιδάνειον λήγει δια του θανάτου του χρησαμένου.
  ’ρθρ.819.-Εάν ο χρησάμενος παρεχώρησε το πράγμα εις τρίτον, ο χρήστης λήξαντος του χρησιδανείου, δύναται να απαιτήση και κατά του τρίτου την απόδοσιν του πράγματος.
  Παραγραφή
  ’ρθρ.820.-Αξιώσεις του χρήστου προς αποζημίωσιν ένεκα μεταβολών ή φθορών του πράγματος, παραγράφονται μετά παρέλευσιν έξ μηνών, αφ' ότου ανέλαβεν αυτό, κατά πάσαν δε περίπτωσιν συμπαραγράφονται μετά της αξιώσεως του χρήστου προς ανάληψιν του πράγματος.
  ’ρθρ.821.-Αξιώσεις του χρησαμένου δια δαπάνας παραγράφονται μετά παρέλευσιν έξ μηνών από της λήξεως του χρησιδανείου.



Σελ. 84


ΚΕΦΑΛΑΙΟΝ
ΕΙΚΟΣΤΟΝ ΟΓΔΟΟΝ
  Παρακαταθήκη
  Έννοια
  ’ρθρ.822.-Δια της συμβάσεως παρακαταθήκης ο θεματοφύλαξ παραλαμβάνει παρ' άλλου κινητόν πράγμα ίνα φυλάττη αυτό, υπόχρεως εις απόδοσιν όταν ζητηθή. Αμοιβή δύναται να απαιτηθή μόνον όταν συνεφωνήθη ή συνάγεται εκ των περιστάσεων.
  Υποχρεώσεις θεματοφύλακος
  ’ρθρ.823.-Ο θεματοφύλαξ οφείλει να καταβάλη την εν τοις ιδίοις επιμέλειαν. Αλλ' εάν οφείλεται αμοιβή δια την φύλαξιν, ευθύνεται δια παν πταίσμα.

  
’ρθρ.824.-Ο θεματοφύλαξ δεν δικαιούται άνευ αδείας του παρακαταθέτου να μεταχειρίζεται το πράγμα.
  Ομοίως δεν δικαιούται να καταθέση το πράγμα εις τρίτον, εκτός αν εξουσιοδοτήθη προς τούτο παρά του παρακαταθέτου ή εξηναγκάσθη υπό των περιστάσεων ή αν συνειθίζεται η περαιτέρω κατάθεσις.
  ’ρθρ.825.-Ο παρά τρίτω καταθέσας το πράγμα θεματοφύλαξ ευθύνεται, εάν μεν έπραξε τούτο άνευ δικαιώματος, δια παν πταίσμα του τρίτου, εάν δε έχων το προς τούτο δικαίωμα, δια πταίσμα περί την εκλογήν αυτού.
  Εις αμφοτέρας τας περιπτώσεις ο παρακαταθέτης δύναται να ενασκήση κατ' ευθείαν κατά του τρίτου τας αγωγάς, ας έχει κατ' αυτού ο θεματοφύλαξ.
  Υποχρεώσεις παρακαταθέτου
  ’ρθρ.826.-Ο παρακαταθέτης χρεωστεί να αποδώση εις τον θεματοφύλακα ό,τι ούτος κανονικώς εδαπάνησε προς φύλαξιν του πράγματος. Χρεωστεί επίσης να αποζημιώση αυτόν δια την εκ της παρακαταθήκης ζημίαν, εκτός εάν αύτη δεν προέρχεται εκ πταίσματός του.
  Χρόνος αποδόσεως
  ’ρθρ.827.-Ο θεματοφύλαξ, εάν ο παρακαταθέτης απαιτή το πράγμα, οφείλει να αποδώση τούτο και αν έτι δεν παρήλθεν η προς φύλαξιν αυτού ταχθείσα προθεσμία.
  ’ρθρ.828.-Ο θεματοφύλαξ δεν δικαιούται να επιστρέψη το παρακατατεθέν προ της παρελεύσεως της ταχθείσης προθεσμίας, εκτός αν απρόβλεπτα περιστατικά καθιστώσιν εις αυτόν αδύνατον να φυλάττη επί πλέον ασφαλώς και άνευ ιδίας ζημίας το πράγμα.
  Μη ταχθείσης προθεσμίας προς φύλαξιν ο θεματοφύλαξ δύναται να επιστρέψη το πράγμα κατά πάντα χρόνον.
  Τόπος αποδόσεως
  ’ρθρ.829.-Το πράγμα, εφ' όσον δεν ωρίσθη άλλως, αποδίδεται εις τον τόπον της φυλάξεως. Ο θεματοφύλαξ δεν υποχρεούται να κομίση τούτο εις τον παρακαταθέτην.
  Ανώμαλος παρακαταθήκη
  ’ρθρ.830.-Κατάθεσις χρημάτων ή άλλων αντικαταστατών πραγμάτων, εν αμφιβολία λογίζεται ως δάνειον, εάν ο θεματοφύλαξ έχη την εξουσίαν να χρησιμοποιή αυτά. Αλλ' ως προς τον χρόνον και τόπον της αποδόσεως εν αμφιβολία ισχύουσιν αι περί παρακαταθήκης διατάξεις.
  Ο θεματοφύλαξ χρεωγράφων δεν έχει εξουσίαν διαθέσεως αυτών, εάν αύτη δεν εδόθη αυτώ εγγράφως και ρητώς.
  
Μεσεγγύησις
  ’ρθρ.831.-Εάν δύο ή πλείονες παρέδωκαν εις τρίτον πράγμα κινητόν ή ακίνητον προς εξασφάλισιν των επ' αυτού δικαιωμάτων αυτών, άτινα αμφισβητούνται ή είναι αβέβαια, ο θεματοφύλαξ (μεσεγγυούχος) υποχρεούται εις απόδοσιν μόνον τη συναινέσει πάντων ή μετά δικαστικήν απόφασιν.
  ’ρθρ.832.-Ο μεσεγγυούχος του προηγουμένου άρθρου ή ο διορισθείς δια δικαστικής αποφάσεως υπόκειται εις τας περί θεματοφύλακος διατάξεις, εφ' όσον τα μέρη δεν ώρισαν άλλως.
  ’ρθρ.833.-Εάν επιβάλλεται εκ της φύσεως του αντικειμένου, ο μεσεγγυούχος υποχρεούται και εις πράξεις διαχειρίσεως, εφαρμοζομένων ως προς τούτο των περί εντολής διατάξεων.
  Ένεκα προφανούς ανάγκης ή αν η διατήρησις του πράγματος είναι αδύνατος, ο μεσεγγυούχος δικαιούται και εις εκποίησιν αυτού κατά τον μάλλον συμφέροντα εις τα μέρη τρόπον.
  ΚΕΦΑΛΑΙΟΝ ΕΙΚΟΣΤΟΝ ΕΝΑΤΟΝ
  Ευθύνη ξενοδόχων
  Έκτασις ευθύνης
  ’ρθρ.834.-Ο ξενοδόχος ευθύνεται δια πάσαν βλάβην, καταστροφήν ή αφαίρεσιν των υπό των πελατών εις το ξενοδοχείον εισκομισθέντων πραγμάτων, εκτός αν η ζημία οφείλεται εις αυτόν τούτον τον πελάτην ή εις επισκέπτην, συνοδόν ή υπηρέτην αυτού ή εις την ιδιάζουσαν φύσιν του πράγματος ή εις ανωτέραν βίαν.
  Προς ξενοδοχεία εξομοιούνται οικοτροφεία, κλινικαί, κλινάμαξαι και επιβατικά πλοία ή αερόπλοια δια το παρεχόμενον εις τους επιβάτας κατάλυμα.
  Δια χρήματα και τιμαλφή
  ’ρθρ.835.-Δια χρήματα, χρεώγραφα και τιμαλφή η κατά το προηγούμενον άρθρον ευθύνη του ξενοδόχου περιορίζεται εις το ποσόν των τριάκοντα χιλιάδων δραχμών κατά πελάτην, εκτός αν ο ξενοδόχος, εν γνώσει της ιδιότητος των πραγμάτων τούτων, ανεδέχθη την φύλαξίν των ή απεποιήθη ταύτην, ως και αν η ζημία προήλθεν εκ πταίσματος του ξενοδόχου ή της οικογενείας ή του προσωπικού αυτού.
  Ζημία μη γνωστοποιηθείσα
’ρθρ.836.-Η αξίωσις του πελάτου προς αποζημίωσιν αποσβέννυται, εάν ούτος λαβών γνώσιν της ζημίας βραδύνη αδικαιολογήτως να αναγγείλη ταύτην   εις   τον   ξενοδόχον,   εκτός   αν   είχε   παραδώση τα πράγματα εις τούτον, ή εάν η ζημία οφείλεται εις πταίσμα του ξενοδόχου, της οικογενείας ή του προσωπικού αυτού.

Σελ. 85

Μονομερής γνωστοποίησις περί μη ευθύνης
  ’ρθρ.837.-Πάσα μονομερής γνωστοποίησις του ξενοδόχου αποκλείουσα ή περιορίζουσα την ευθύνην αυτού, είναι άκυρος.
  Ενέχυρον εισκομισθέντων
  ’ρθρ.838.-Ο ξενοδόχος έχει νόμιμον ενέχυρον επί των εισκομισθέντων υπό του πελάτου πραγμάτων δια τας απαιτήσεις αυτού εκ της διαμονής του πελάτου εν τω ξενοδοχείω και εκ των συναφών παροχών. Αι περί του νομίμου ενεχύρου του εκμισθωτού ακινήτου διατάξεις εφαρμόζονται αναλόγως.
  ’ρθρ.839.-Αι διατάξεις των προηγουμένων άρθρων εφαρμόζονται αναλόγως επί των διατηρούντων σταύλους, αποθήκας, αμαξοστάσια, αεροδρόμια, δια τα εισκομιζόμενα ζώα, αμάξας, αυτοκίνητα, αερόπλοια και συναφή πράγματα.
  ΚΕΦΑΛΑΙΟΝ ΤΡΙΑΚΟΣΤΟΝ
  Ισόβιος πρόσοδος
  Έννοια
  ’ρθρ.840.-Η υποχρέωσις προς ισόβιον παροχήν χρημάτων ή άλλων αντικαταστατών πραγμάτων κατά περιοδικάς δόσεις (ισόβιος πρόσοδος) δύναται να συσταθή εφ' όρου ζωής του δικαιούχου, ή του οφειλέτου ή τρίτου. Εν αμφιβολία λογίζεται συσταθείσα εφ' όρου ζωής του δικαιούχου.
  Το δια την πρόσοδον καθορισθέν ποσόν εν αμφιβολία εμφαίνει το ετησίως καταβλητέον ποσόν αυτής.
  Προσόδου καταβολή
  ’ρθρ.841.-Η πρόσοδος προκαταβάλλεται, η μεν χρηματική κατά μήνα, πάσα δε άλλη κατά χρονικάς περιόδους καθοριζομένας εκ του σκοπού της προσόδου.
  Εάν ο δικαιούχος αποθάνη προ του τέλους της περιόδου, δι' ην είναι προκαταβλητέα η πρόσοδος, ο οφειλέτης οφείλει ολόκληρον το ποσόν της περιόδου.
  Σύμβασις
  ’ρθρ.842.-Σύμβασις περί ισοβίου προσόδου είναι άκυρος, αν μη καταρτισθή ενώπιον συμβολαιογράφου.
  Εκχώρησις και κατάσχεσις
  ’ρθρ.843.-Ο δικαιούχος προσόδου δύναται να εκχωρήση τα δικαιώματά του, εκτός αν ωρίσθη άλλως.
  Ο εκ χαριστικής αιτίας συνιστών πρόσοδον υπέρ άλλου δύναται συγχρόνως να ορίση το ακατάσχετον αυτής.
  
Σελ. 86
  
ΚΕΦΑΛΑΙΟΝ ΤΡΙΑΚΟΣΤΟΝ ΠΡΩΤΟΝ
  Παίγνιον και στοίχημα
  Δεν γεννάται απαίτησις
  ’ρθρ.844.-Εκ παιγνίου ή στοιχήματος δεν γεννάται απαίτησις. Το αυτό ισχύει και περί της αφηρημένης υποσχέσεως ή αναγνωρίσεως τοιαύτης οφειλής ή της εκδόσεως συναλλαγματικής ή άλλου χρεωστικού ομολόγου περί τούτου.
  Τα καταβληθέντα δεν αναζητούνται.
  ’ρθρ.845.-Τα εκ παιγνίου ή στοιχήματος 
χρέη,   καταβληθέντα  εκουσίως  και  άνευ   δόλου 



ή άλλου τεχνάσματος του κερδήσαντος, δεν αναζητούνται.
  ’ρθρον 846
  Απαίτησις εκ λαχείου γεννάται μόνον εάν η σύστασις αυτού επετράπη δια νόμου.
  ΚΕΦΑΛΑΙΟΝ
  ΤΡΙΑΚΟΣΤΟΝ ΔΕΥΤΕΡΟΝ
  Εγγύησις
  ’ρθρον 847
  Έννοια
  Δια της συμβάσεως εγγυήσεως ο εγγυητής αναλαμβάνει έναντι του δανειστού την ευθύνην ότι θέλει καταβληθή η οφειλή.
  ΄Αρθρον 848
  Εγγύησις δύναται να δοθή και δια μέλλουσαν ή υπό αίρεσιν οφειλήν.
  ’ρθρον 849
  Σύστασις
  Η εγγύησις είναι άκυρος, εάν δεν δηλωθή εγγράφως. Η έλλειψις του εγγράφου καλύπτεται, εφ' όσον ο εγγυητής εξεπλήρωσε την οφειλήν.
  ’ρθρον 850
  Εγγύησις επί ακύρου οφειλής
  Η εγγύησις προϋποθέτει έγκυρον κυρίαν οφειλήν. Είναι ισχυρά όμως η εγγύησις περί οφειλής συνομολογηθείσης υπό προσώπου ανικάνου ή περιωρισμένης ικανότητος προς δικαιοπραξίαν, εάν ο εγγυητής ηγγυήθη υπέρ τούτου εν γνώσει της ανικανότητος.
  ’ρθρον 851
  Έκτασις ευθύνης εγγυητού
  Ο εγγυητής ευθύνεται δια την εκάστοτε έκτασιν της κυρίας οφειλής, ιδία δε δια τας εκ του πταίσματος ή της υπερημερίας του πρωτοφειλέτου συνεπείας.
  ’ρθρον 852
  Ο εγγυητής εν αμφιβολία δεν ευθύνεται δια συμφωνηθείσας παρεπομένας παροχάς, αίτινες ήσαν απαιτηταί κατά τον χρόνον της εγγυήσεως. Δια τοιαύτας παροχάς καθισταμένας απαιτητάς μετά την εγγύησιν, εν αμφιβολία ευθύνεται μόνον αν κατά τον χρόνον της εγγυήσεως εγνώριζε την ύπαρξιν αυτών.
  ’ρθρον 853
  Ενστάσεις εγγυητού
  Ο εγγυητής δύναται να προτείνη κατά του δανειστού τας μη προσωποπαγείς ενστάσεις του πρωτοφειλέτου, και αν έτι ούτος ήθελε παραιτηθή αυτών μετά την συνομολόγησιν της εγγυήσεως.
  
’ρθρον 854
  Πλείονες εγγυηταί
  Πλείονες εγγυηταί ευθύνονται εις ολόκληρον και αν έτι δεν ανέλαβον από κοινού την εγγύησιν.
  ’ρθρον 855
  Ένστασις διζήσεως
  Ο εγγυητής δικαιούται να αρνηθή την καταβολήν της οφειλής, μέχρις ότου ο δανειστής προβή εις αναγκαστικήν εκτέλεσιν κατά του πρωτοφειλέτου και αύτη αποβή ατελεσφόρητος (ένστασις διζήσεως).
  ’ρθρον 856
  Επί εγγυήσεως δοθείσης δια χρηματικήν οφειλήν, η κατά το προηγουμενον άρθρον αναγκαστική εκτέλεσις πρέπει να επιχειρηθή επί των κινητών πραγμάτων του πρωτοφειλέτου εν τω τόπω της κατοικίας ή διαμονής αυτού.
  Εάν ο δανειστής έχη δικαίωμα ενεχύρου ή επισχέσεως επί κινητών πραγμάτων του πρωτοφειλέτου, δέον να επιχειρήση εκτέλεσιν και επί τούτων.
  ’ρθρον 857
  Ο εγγυητής δεν έχει την ένστασιν διζήσεως:1.εάν παρητήθη αυτής, ιδία δε εάν ηγγυήθη ως αυτοφειλέτης 2.εάν η δίωξις του πρωτοφειλέτου κατέστη ουσιωδώς δυσχερής λόγω μεταβολής της κατοικίας ή διαμονής αυτού, επελθούσης μετά την συνομολόγησιν της εγγυήσεως 3.εάν ο πρωτοφειλέτης εκηρύχθη εις κατάστασιν πτωχεύσεως, ο δε δανειστής δεν έχη ενέχυρον επί πράγματος αυτού 4.εάν είναι προφανές ότι θα απέβαινεν άκαρπος η αναγκαστική εκτέλεσις κατά του πρωτοφειλέτου.
  ’ρθρον 858
  Εγγυητού αναγωγή και υποκατάστασις
  Ο εγγυητής, εφ' όσον ικανοποίησε τον δανειστήν και έχει δικαίωμα α	ναγωγής κατά του πρωτοφειλέτου, υποκαθίσταται εις τα δικαιώματα του δανειστού.
  ’ρθρον 859
Ο ικανοποιήσας τον δανειστήν εγγυητής στερείται αναγωγής,  εάν  παρέλειψε  να  αντιτάξη  βασίμους  ενστάσεις του πρωτοφειλέτου, ας εγνώριζεν ή ώφειλε να γνωρίζη.
  






Σελ. 87

’ρθρον 860
  Ο ικανοποιήσας τον δανειστήν συνεγγυητής έχει αναγωγήν κατά των λοιπών συνεγγυητών, καθ' ην έκτασιν, συμφώνως προς το άρθρον 487, ευθύνονται έναντι αλλήλων οφειλέται εις ολόκληρον.
  ’ρθρον 861
  Δικαίωμα εγγυητού προς ασφάλειαν
  Ο εγγυητής δύναται να απαιτήση από τον πρωτοφειλέτην ασφάλειαν και πριν έτι καταστή απαιτητή η οφειλή: 1.εάν εχειροτέρευσεν η περιουσιακή κατάστασις του πρωτοφειλέτου 2.εάν η δίωξις του πρωτοφειλέτου κατέστη ουσιωδώς δυσχερής λόγω μεταβολής της κατοικίας ή της διαμονής αυτού επελθούσης μετά την συνομολόγησιν της εγγυήσεως 3.εάν ο πρωτοφειλέτης κατέστη υπερήμερος 4.εάν ο εγγυητής κατεδικάσθη εις καταβολήν της οφειλής.
  ’ρθρον 862
  Απόσβεσις εγγυήσεως
  Ο εγγυητής ελευθερούται εφ' όσον εκ πταίσματος του δανειστού κατέστη αδύνατος η υπό του οφειλέτου ικανοποίησις αυτού.
  ’ρθρον 863
  Ο εγγυητής ελευθερούται εφ' όσον επί ζημία αυτού παρητήθη ο δανειστής ασφαλειών υφισταμένων αποκλειστικώς υπέρ της απαιτήσεως αυτού, δι' ην η εγγύησις.
  ’ρθρον 864
  Αποσβεσθείσης της κυρίας οφειλής ο εγγυητής ελευθερούται, εκτός αν η απόσβεσις επήλθε πταίσματι αυτού.
  ’ρθρον 865
  Εάν εις το αυτό πρόσωπον εχώρησε σύγχυσις κυρίας οφειλής και εγγυήσεως, τα δικαιώματα του δανειστού δεν παραβλάπτονται.
  ’ρθρον 866
  Εγγύησις δι' ωρισμένον χρόνον
  Ο εφ' ωρισμένον μόνον χρόνον εγγυηθείς ελευθερούται της εγγυήσεως, εάν ο δανειστής δεν επιδιώξη δικαστικώς την απαίτησιν αυτού εντός μηνός μετά την πάροδον του χρόνου τούτου και δεν συνεχίση αμελλητί την περί τούτου διαδικασίαν.
  
  
  
  
Σελ. 88
  
  
’ρθρον 867
  Εγγύησις επ' αόριστον
  Ο επ' αόριστον χρόνον εγγυηθείς δύναται, απαιτητής καταστάσης της κυρίας οφειλής, να αξιώση από τον δανειστήν, όπως ούτος επιδιώξη εντός μηνός δικαστικώς την απαίτησίν του συνεχίζων αμελλητί την διαδικασίαν. Εάν ο δανειστής δεν συμμορφωθή προς την αξίωσιν του εγγυητού, ο εγγυητής ελευθερούται.
  ’ρθρον 868
  Εάν εν τη περιπτώσει του προηγουμένου άρθρου απαιτήται καταγγελία του δανειστού όπως καταστή απαιτητή η κυρία οφειλή, ο εγγυητής δύναται, παρελθόντος έτους, αφ' ης ηγγυήθη, να αξιώση όπως ο δανειστής καταγγείλη και επιδιώξη εντός μηνός δικαστικώς την απαίτησίν του, συνεχίζων αμελλητί την διαδικασίαν. Εάν ο δανειστής δεν συμμορφωθή προς την αξίωσιν του εγγυητού, ο εγγυητής ελευθερούται.
  ’ρθρον 869
  Εγγύησις υπέρ εκμισθωτού εργασίας
ή εργολάβου
  Ο εγγυηθείς υπέρ εκμισθωτού εργασίας ή εργολάβου ελευθερούται εάν ο δανειστής ημέλησε να ασκήση επί του εκμισθωτού ή του εργολάβου την δέουσαν εποπτείαν, εκ της παραλείψεως δε ταύτης εγεννήθη ή ηύξησεν η οφειλή.
  ’ρθρον 870
  Εντολή προς πίστωσιν τρίτου
  Η εντολή όπως ο εντολοδόχος ιδίω ονόματι και δι' ίδιον λογαριασμόν πιστώση τρίτον, ισχύει ως εγγύησις δια την εκ της χορηγηθείσης πιστώσεως υποχρέωσιν του τρίτου. Επί της τοιαύτης εντολής εφαρμόζεται αναλόγως η διάταξις του άρθρου 849.
  ΚΕΦΑΛΑΙΟΝ
  ΤΡΙΑΚΟΣΤΟΝ ΤΡΙΤΟΝ
  Συμβιβασμός
  ’ρθρον 871
  Έννοια
  Δια της συμβάσεως του συμβιβασμού οι συμβαλλόμενοι διαλύουσι δι' αμοιβαίων υποχωρήσεων έριδα αυτών ή αβεβαιότητα περί τινος εννόμου σχέ-


σεως. Προς αβεβαίαν σχέσιν εξομοιούται η επισφαλής απαίτησις.
Διάρρηξις
  ’ρθρ.872.-Ο συμβιβασμός δύναται να ακυρωθή εάν τα γεγονότα, άτινα κατά το περιεχόμενον της συμβάσεως απετέλεσαν την βάσιν του συμβιβασμού, δεν αληθεύουσιν, η δε έρις ή αβεβαιότης δεν θα εγεννάτο, εάν οι συμβαλλόμενοι εγνώριζον την κατάστασιν.
  ΚΕΦΑΛΑΙΟΝ
ΤΡΙΑΚΟΣΤΟΝ ΤΕΤΑΡΤΟΝ
  Αφηρημένη υπόσχεσις ή αναγνώρισις χρέους
  Έννοια και κύρος
  ’ρθρ.873.-Σύμβασις, καθ' ην γίνεται υπόσχεσις ή αναγνώρισις χρέους κατά τρόπον ώστε να γεννάται ενοχή ανεξαρτήτως της αιτίας του χρέους, είναι έγκυρος αν η υπόσχεσις ή η περί αναγνωρίσεως δήλωσις γίνη εγγράφως. Έγγραφος υπόσχεσις ή δήλωσις περί αναγνωρίσεως, μη αναφέρουσα την αιτίαν του χρέους, εν αμφιβολία λογίζεται υπό τοιούτον σκοπόν γενομένη.
  ’ρθρ.874.-Το κατά το προηγούμενον άρθρον έγγραφον δεν απαιτείται εάν η υπόσχεσις ή η αναγνώρισις αφορά υπόλοιπον κλεισθέντος αλληλοχρέου λογαριασμού.
  ’ρθρ.875.-Εάν η υπόσχεσις ή η αναγνώρισις αφορά αιτίαν, δι' ην ο νόμος απαιτεί ίδιον τύπον, είναι άκυρος αν δεν γίνη κατά τον τύπον τούτον.
  ΚΕΦΑΛΑΙΟΝ ΤΡΙΑΚΟΣΤΟΝ ΠΕΜΠΤΟΝ
  Έκταξις
  Έννοια
  ’ρθρ.876.-Δια της εκτάξεως εγχειρίζεται εις τον υπέρ ου αύτη (λήπτην) έγγραφον, δι' ου εξουσιοδοτείται ο μεν λήπτης να εισπράξη ιδίω ονόματι από τον εκτασσόμενον παροχήν εκ χρημάτων ή άλλων αντικαταστατών πραγμάτων, ο δε εκτασσόμενος να καταβάλη ταύτα εις τον λήπτην δια λογαριασμόν του εκτάσσοντος.
  Αποδοχή υπό εκτασσομένου
  ’ρθρ.877.-Ο εκτασσσόμενος, εάν αποδεχθή έναντι του λήπτου την έκταξιν, υποχρεούται έναντι αυτού να καταβάλη την παροχήν. Δεν δικαιούται να αντιτάξη ενστάσεις ούτε εκ της σχέσεώς του προς τον εκτάσσοντα ούτε εκ της σχέσεως εκτάσσοντος και λήπτου.
  Η αποδοχή γίνεται επί του εγγράφου της εκτάξεως.
  ’ρθρ.878.-Ο εκτασσόμενος υποχρεούται να καταβάλη την παροχήν μόνον επί παραδόσει του εγγράφου της εκτάξεως.
  ’ρθρ.879.-Η εκ της αποδοχής απαίτησις του λήπτου κατά του εκτασσομένου παραγράφεται μετά τριετίαν.
  
Δεν υποχρεούται εις αποδοχήν
  ’ρθρ.880.-Ο εκτασσόμενος, εκ του λόγου ότι είναι τυχόν οφειλέτης του εκτάσσοντος, δεν υποχρεούται να αποδεχθή την έκταξιν ή να καταβάλη την εν αυτή παροχήν.
  Έκταξις προς εξόφλησιν χρέους
  ’ρθρ.881.-Εάν η έκταξις εγένετο προς εξόφλησιν χρέους του εκτασσομένου προς τον εκτάσσοντα ή του εκτάσσοντος προς τον λήπτην, εφ' όσον δεν συνεφωνήθη άλλο τι, η εξόφλησις αύτη επέρχεται μόνον αφ' ότου ο εκτασσόμενος καταβάλη προς τον λήπτην.
  Υποχρεώσεις λήπτου
  ’ρθρ.882.-Ο λήπτης οφείλει να ειδοποιήση αμελλητί τον εκτάσσοντα, εάν δεν θέλη ή δεν δύναται να κάμη χρήσιν της εκτάξεως, ή εάν ο εκτασσόμενος αρνήται να αποδεχθή την έκταξιν ή να καταβάλη την παροχήν.
  Ανάκλησις εκτάξεως
  ’ρθρ.883.-Ο εκτάσσων δύναται έναντι του εκτασσομένου να ανακαλέση την έκταξιν, ενόσω ο εκτασσόμενος δεν απεδέχθη αυτήν έναντι του λήπτου ή δεν κατέβαλε την παροχήν.
  Εάν ο εκτάσσων εκηρύχθη εις κατάστασιν πτωχεύσεως, η μήπω αποδεκτή γενομένη έκταξις λογίζεται ανακληθείσα.
  Θάνατος ή ανικανότης ενός
  ’ρθρ.884.-Η έκταξις δεν αποσβέννυται δια του θανάτου ή δια της επελθούσης προς δικαιοπραξίαν ανικανότητος του εκτάσσοντος, του εκτασσομένου ή του λήπτου.
  Μεταβίβασις εκτάξεως
  ’ρθρ.885.-Ο λήπτης δικαιούται δια συμβάσεως να μεταβιβάση εις άλλον την έκταξιν.
  Ο εκτάσσων δύναται να αποκλείση την τοιαύτην μεταβίβασιν. Έναντι όμως του εκτασσομένου ισχύει ο αποκλεισμός ούτος μόνον εάν προκύπτη εκ του εγγράφου της εκτάξεως ή εάν ούτος εγνωστοποιήθη εις τον εκτασσόμενον προ της αποδοχής της εκτάξεως ή προ της καταβολής.
  ’ρθρ.886.-Η περί μεταβιβάσεως δήλωσις του προηγουμένου άρθρου απαιτείται να είναι έγγραφος, δύναται δε να γίνη και επί του εγγράφου της εκτάξεως. Κατά πάσαν περίπτωσιν δέον να παραδοθή εις τον νέον λήπτην και το έγγραφον της εκτάξεως.






Σελ. 89
  
’ρθρ.887.-Εάν ο εκτασσόμενος αποδεχθή έναντι του νέου εκ της μεταβιβάσεως λήπτου την έκταξιν, δεν δικαιούται να αντιτάξη κατά τούτου ενστάσεις εκ της μετά του προηγουμένου λήπτου εννόμου σχέσεως.
  Κατά τα λοιπά ισχύουσιν αναλόγως επί της μεταβιβάσεως της εκτάξεως αι περί εκχωρήσεως διατάξεις.
  ΚΕΦΑΛΑΙΟΝ
ΤΡΙΑΚΟΣΤΟΝ ΕΚΤΟΝ
  Ανώνυμα χρεώγραφα
  Έννοια
  ’ρθρ.888.-Ο υπογράψας έγγραφον περιέχον υπόσχεσιν αυτού περί παροχής εις τον κομιστήν του εγγράφου (ανώνυμον χρεώγραφον), υποχρεούται να καταβάλη προς τούτον την παροχήν, εκτός εάν ούτος δεν δικαιούται εις διάθεσιν του τίτλου.
  Καταβολή εις κομιστήν μη δικαιούμενον
  ’ρθρ.889.-Ο οφειλέτης ελευθερούται καταβάλλων εις τον κομιστήν του χρεωγράφου και αν έτι ούτος δεν δικαιούται εις διάθεσιν αυτού, εκτός αν δια της πληρωμής ενήργησεν εναντίον της καλής πίστεως και των συναλλακτικών ηθών.
  Κυκλοφορία τίτλου άκοντος του οφειλέτου
  ’ρθρ.890.-Ο οφειλέτης υποχρεούται εκ του τίτλου και αν έτι ούτος εξήλθε των χειρών του δια κλοπής ή απωλείας ή άλλως ετέθη εις κυκλοφορίαν άνευ της θελήσεώς του.
  Κυκλοφορία μόνον δι' ειδικού νόμου
  ’ρθρ.891.-Ανώνυμα χρεώγραφα εκδοθέντα εν τη ημεδαπή και περιέχοντα υπόσχεσιν πληρωμής ωρισμένου χρηματικού ποσού, δύνανται να τεθώσιν εις κυκλοφορίαν μόνον καθ' ας περιπτώσεις ειδικώς ο νόμος επιτρέπει τούτο. Ο κατά παράβασιν της διατάξεως ταύτης κυκλοφορήσας τίτλος είναι άκυρος. Ο υπογράψας αυτόν ενέχεται δια την εκ της εκδόσεως προξενηθείσαν εις τον κομιστήν ζημίαν.
  Ενστάσεις κατά του κομιστού
  ’ρθρ.892.-Ο οφειλέτης δικαιούται να προτείνη κατά του κομιστού μόνον ενστάσεις περί ακυρότητος του τίτλου ή προκυπτούσας εξ αυτού του εγγράφου ή προσηκούσας εις τον οφειλέτην κατ' αυτού τούτου του κομιστού.
  Πληρωμή μόνον επί παραδόσει του τίτλου
  ’ρθρο.893.-Ο οφειλέτης υποχρεούται εις την παροχήν μόνον επί παραδόσει του τίτλου. Από της παραδόσεως αποκτά ούτος αυτοδικαίως την κυριότητα του τίτλου και αν έτι ο κομιστής δεν εδικαιούτο εις διάθεσιν αυτού.



Σελ. 90
  
Φθορά του τίτλου
  ’ρθρ.894.-Εάν ο τίτλος ένεκα φθοράς ή αλλοιώσεως κατέστη ακατάλληλος προς κυκλοφορίαν, το ουσιώδες όμως τούτου περιεχόμενον και τα διακριτικά αυτού σημεία δύνανται έτι να διαγνωσθώσιν, ο κομιστής αυτού δικαιούται να απαιτήση παρά του οφειλέτου την έκδοσιν νέου τίτλου επί παραδόσει του φθαρέντος. Την δαπάνην φέρει ο κομιστής (βλ. άρθρ. 45 Εισαγ. Ν.).
  Κλοπή, απώλεια κλπ. του τίτλου
’ρθρ.895.-Ένεκα κλοπής, απωλείας ή κατά-
στροφής         του        ανωνύμου          χρεωγράφου.


ο μέχρι τούδε κομιστής, ενόσω εν αυτώ δεν ορίζεται το εναντίον, δύναται να απαιτήση ίνα κατά την εν τω νόμω οριζομένην διαδικασίαν το δικαστήριον κηρύξη ανίσχυρον τον τίτλον ή απαγορεύση εις τον οφειλέτην την πληρωμήν εις τον κομίζοντα αυτόν. Η διάταξις αύτη δεν εφαρμόζεται επί τοκομεριδίων, μερισματογράφων ως και επί ατόκων γραμματίων πληρωτέων εν όψει (Βλ. άρθρ. 46 Εισ.Ν.).
  ’ρθρ.896.-Ο κατά το προηγούμενον άρθρον προκαλέσας την κήρυξιν του χρεωγράφου ως ανισχύρου, δικαιούται, επιφυλασσομένου αυτώ του δικαιώματος να ασκήση την αξίωσιν δυνάμει τούτου, να απαιτήση παρά του οφειλέτου την έκδοσιν νέου τίτλου. Την δαπάνην φέρει ο αιτών τούτο. (’ρθρ.45 Εισ.Ν.).
  Τοκομερίδια
  ’ρθρ.897.-Τα τοκομερίδια ανωνύμου χρεωγράφου, εφ' όσον εν αυτοίς δεν ορίζεται το εναντίον, εξακολουθούσιν ισχύοντα και αν αποσβεσθή η κυρία απαίτησις ή αρθή ή μεταβληθή η προς πληρωμήν τόκου υποχρέωσις.
  Εφ' όσον τοιαύτα τοκομερίδια δεν αποδίδονται κατά την εξόφλησιν του κυρίου τίτλου, ο οφειλέτης δικαιούται να παρακρατήση το εν αυτοίς ποσόν μέχρι παρελεύσεως του χρόνου της παραγραφής.
  ’ρθρ.898.-Επί κλοπής, απωλείας ή καταστροφής τοκομεριδίων ή μερισματογράφων ο μέχρι τούδε κομιστής δικαιούται να απαιτήση παρά του οφειλέτου την πληρωμήν, εάν προ της λήξεως αυτών ειδοποίησε τούτον περί της κλοπής, απωλείας ή καταστροφής και προ της λήξεως ουδείς έτερος προσήγαγε ταύτα προς πληρωμήν ή ήγειρε περί τούτου αγωγήν.
  Δι' εναντίας ρήτρας επί του τοκομεριδίου ή του μερισματογράφου δύναται να αποκλεισθή η αξίωσις της προηγουμένης παραγράφου (’ρθρ. 45 Εισ.Ν.).
  ’ρθρ.899.-Τα εκδιδόμενα νέα τοκομερίδια ή μερισματόγραφα ανωνύμου χρεωγράφου παραδίδονται εις τον κομιστήν του ειδικού στελέχους ανανεώσεως. Εάν ο κομιστής του ανωνύμου χρεωγράφου εναντιούται εις την παράδοσιν, παραδίδονται εις τούτον.
  Αι διατάξεις της προηγουμένης παραγράφου δεν εφαρμόζονται εάν επί του στελέχους ανανεώσεως ωρίσθη άλλως.
  Μετατροπή ανωνύμου εις ονομαστικόν
  ’ρθρ.900.-Το ανώνυμον χρεώγραφον μόνον υπό του οφειλέτου δύναται να μετατραπή εις ονομαστικόν υπέρ ωρισμένου δικαιούχου. Ο οφειλέτης δεν υποχρεούται εις τούτο (’ρθρ. 45 Εισ.Ν.).
  
ΚΕΦΑΛΑΙΟΝ ΤΡΙΑΚΟΣΤΟΝ ΕΒΔΟΜΟΝ
  Επίδειξις πράγματος
  Περιπτώσεις επιδείξεως
  ’ρθρ.901.-Όστις ως πρός τι πράγμα έχει αξίωσιν κατά του κατόχου αυτού, δικαιούται να απαιτήση από τούτον την επίδειξιν του πράγματος, εάν αύτη είναι αναγκαία προς άσκησιν της αξιώσεως.
  ’ρθρ.902.-Όστις έχει έννομον συμφέρον να λάβη γνώσιν εγγράφου ευρισκομένου εις την κατοχήν άλλου, δικαιούται να απαιτήση την επίδειξιν ή και αντίγραφον αυτού, εάν τούτο συνετάχθη προς το συμφέρον του αιτούντος ή πιστοποιή έννομον σχέσιν αφορώσαν και αυτόν ή σχετίζεται προς διαπραγματεύσεις διεξαχθείσας προς τοιαύτην έννομον σχέσιν είτε δι' αυτού είτε προς το συμφέρον αυτού δι' άλλου.
  Πώς γίνεται
  ’ρθρ.903.-Η επίδειξις του πράγματος ή του εγγράφου γίνεται εις τον τόπον, όπου ευρίσκεται αυτό κατά τον χρόνον της αιτήσεως, εκτός αν ο είς ή ο έτερος δια σπουδαίον λόγον αξιώση την αλλαχού επίδειξιν.
  Τον κίνδυνον και τας δαπάνας της επιδείξεως φέρει ο αξιών αυτήν.
  Ο κάτοχος δύναται να αντιτάξη άρνησιν, εφ' όσον δεν προκαταβάλλονται αι δαπάναι και δεν παρέχεται ασφάλεια δι' ενδεχομένην ζημίαν.
  ΚΕΦΑΛΑΙΟΝ ΤΡΙΑΚΟΣΤΟΝ ΟΓΔΟΟΝ
  Αδικαιολόγητος πλουτισμός
  Έννοια
  ’ρθρ.904.-Ο καταστάς πλουσιώτερος άνευ νομίμου αιτίας εκ της περιουσίας άλλου ή επί ζημία τούτου, υποχρεούται εις απόδοσιν της ωφελείας. Η υποχρέωσις αύτη υφίσταται ιδία συνεπεία παροχής αχρεωστήτου ή παροχής δι' αιτίαν μη επακολουθήσασαν ή λήξασαν ή παράνομον ή ανήθικον.
  Προς παροχήν εξομοιούται και η δια συμβάσεως αναγνώρισις της υπάρξεως ή μη υπάρξεως χρέους.
  Απαίτησις αχρεωστήτου
  ’ρθρ.905.-Η απαίτησις αχρεωστήτου αποκλείεται, εάν ο προς ον εγένετο η παροχή αποδείξη ότι ο καταβαλών διετέλει εν γνώσει της μη υπάρξεως του χρέους.
  Το προ της λήξεως καταβληθέν χρέος δεν αναζητείται. Επίσης δεν αναζητούνται οι καρποί του διαμέσου χρόνου.





(Αντί για τη σελ. 91) Σελ. 91(α)
Τεύχος 1255-Σελ. 21
  
’ρθρ.906.-Η απαίτησις αχρεωστήτου αποκλείεται δια το καταβληθέν εξ ιδιαιτέρου ηθικού καθήκοντος ή εκ λόγων ευπρεπείας.
  Απαίτησις παροχής εξ αισχράς αιτίας
  ’ρθρ.907.-Παροχή γενομένη δι' ανήθικον αιτίαν δεν αναζητείται εάν η ανήθικος αιτία αφορά και τον δόντα.
  Η διάταξις αύτη δεν ισχύει εάν η τοιαύτη παροχή συνίσταται εις συνομολόγησιν υποχρεώσεως. Το προς εκπλήρωσιν όμως της υποχρεώσεως ταύτης δοθέν δεν αναζητείται.
  Έκτασις ευθύνης λήπτου
  ’ρθρ.908.-Ο λήπτης οφείλει να αποδώση το ληφθέν πράγμα ή το ληφθέν εξ αυτού τυχόν αντάλλαγμα. Οφείλει επίσης να αποδώση και τους συλλεγέντας καρπούς ως και παν ό,τι απέκτησεν εκ του πράγματος.
  ’ρθρ.909.-Η κατά το προηγούμενον εδάφιον υποχρέωσις προς απόδοσιν αποσβέννυται, εφ' όσον ο λήπτης δεν είναι πλέον πλουσιώτερος κατά τον χρόνον της επιδόσεως της αγωγής.
  ’ρθρ.910.-Από της επιδόσεως της αγωγής ευθύνεται ο λήπτης προς τας γενικάς διατάξεις των άρθρ. 346 και 348.
  ’ρθρ.911.-Ο λήπτης ευθύνεται ως αν είχεν επιδοθή η αγωγή:1.επί απαιτήσεως αχρεωστήτου, εφ' όσον εγνώριζε την μη ύπαρξιν του χρέους ή αφ' ότου έλαβε γνώσιν της μη υπάρξεως τούτου 2.επί απαιτήσεως δια παράνομον ή ανήθικον αιτίαν.
  ’ρθρ.912.-Επί απαιτήσεως δια μη επακολουθήσασαν ή δια λήξασαν αιτίαν ο λήπτης, εφ' ης ώφειλε να προβλέψη την αναζήτησιν, ευθύνεται δια το ληφθέν ως αν είχεν επιδοθή η αγωγή.
  Εις απόδοσιν καρπών υποχρεούται μόνον αφ' ότου μάθη ότι δεν επηκολούθησεν ή ότι έληξεν η αιτία.
  ’ρθρ.913.-Εφ' όσον ο λήπτης δεν ευθύνεται εις απόδοσιν, διότι το άνευ αιτίας περιελθόν αυτώ προσεπόρισεν εις τρίτον δια χαριστικής πράξεως, δύναται ο δους να αναζητήση από τον τρίτον το εις αυτόν περιελθόν.











Σελ. 92(α)
Τεύχος 1255-Σελ. 22

  
ΚΕΦΑΛΑΙΟΝ
ΤΡΙΑΚΟΣΤΟΝ ΕΝΝΑΤΟΝ
  Αδικοπραξία
  Έννοια
  ’ρθρ.914.-Ο παρά τον νόμον ζημιώσας άλλον υπαιτίως υποχρεούται εις αποζημίωσιν.
  Περιπτώσεις μη καταλογισμού
  "’ρθρ.915.-Δεν ευθύνεται όποιος ζημίωσε άλλον χωρίς να έχει συνείδηση των πράξεών του ή ενώ βρισκόταν σε ψυχική ή διανοητική διαταραχή που περιόριζε αποφασιστικά τη λειτουργία της κρίσης και της βούλησής του".
  Η πρώτη παράγραφος του άρθρ. 915 ΑΚ, αντικαταστάθηκε ως άνω με το άρθρ. 20 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  Εάν κατά την επαγωγήν της ζημίας μετέστησεν εαυτόν εις τοιαύτην κατάστασιν δια της χρήσεως οινοπνευματωδών ποτών ή άλλων παραπλησίων μέσων, ευθύνεται δια την ζημίαν, εκτός αν άνευ υπαιτιότητός του περιέστη εις την κατάστασιν ταύτην.
  ’ρθρ.916.-Ο μη συμπληρώσας το δέκατον έτος της ηλικίας του δεν ευθύνεται δια την προξενηθείσαν υπ' αυτού ζημίαν.
  ’ρθρ.917.-Ο συμπληρώσας το δέκατον
αλλ'   ουχί   το   δέκατον   τέταρτον   έτος   της  ηλι-


κίας του, ευθύνεται δια την υπ' αυτού προξενηθείσαν ζημίαν, εκτός αν ενήργησεν άνευ διακρίσεως. Το αυτό ισχύει και επί κωφαλάλων.
  ’ρθρ.918.-Ο προξενήσας την ζημίαν, εφ' όσον κατά τας διατάξεις των άρθρ. 915 έως 917 δεν υπέχει ευθύνην, δύναται να καταδικασθή υπό του δικαστηρίου, εκτιμώντος την κατάστασιν των μερών, εις εύλογον αποζημίωσιν, εάν η ζημία δεν δύναται άλλοθεν να καλυφθή.
  Προσβολή χρηστών ηθών
  ’ρθρ.919.-Όστις εκ προθέσεως εζημίωσεν άλλον κατά τρόπον αντιβαίνοντα εις τα χρηστά ήθη, υποχρεούται εις αποζημίωσιν.
  Διαδόσεις δυσφημιστικαί
  ’ρθρ.920.-Όστις υποστηρίζει ή διαδίδει εν γνώσει ή εν υπαιτίω αγνοία αναληθείς ειδήσεις, αίτινες εκθέτουσιν εις κίνδυνον την πίστιν, το επάγγελμα ή το μέλλον άλλου, υποχρεούται εις αποζημίωσιν τούτου.
  Προσβολή τιμής γυναικός
  ’ρθρ.921.-(Καταργήθηκε από το άρθρ. 7 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ευθύνη προστήσαντος
  ’ρθρ.922.-Ο κύριος ή ο προστήσας άλλον επί τινος υπηρεσίας, ευθύνεται δια την ζημίαν, ην ο υπηρέτης ή ο προστηθείς εν τη υπηρεσία αυτού προξένησε παρανόμως εις τρίτον.
  Ευθύνη εκείνου που εποπτεύει άλλον
  "’ρθρ.923.-Όποιος έχει την εποπτεία ανηλίκου ή ενηλίκου ο οποίος τελεί υπό δικαστική συμπαράσταση ευθύνεται για τη ζημία που τα πρόσωπα αυτά προξενούν παράνομα σε τρίτο, εκτός αν αποδείξει ότι άσκησε την προσήκουσα εποπτεία ή ότι η ζημία δεν μπορούσε να αποτραπεί.
  Την ίδια ευθύνη έχει και όποιος ασκεί την εποπτεία με σύμβαση".
  Το άρθρ. 923 ΑΚ αντικαταστάθηκε ως άνω με το άρθρ. 21 Νόμ. 2447/19-31 Δεκ. 1996, (ΦΕΚ Α΄ 278), κατωτ. αριθ. 11.
  Ευθύνη του κατέχοντος ζώον
  ’ρθρ.924.-Ο κάτοχος ζώου ευθύνεται δια την υπό τούτου προξενηθείσαν ζημίαν εις τρίτον.
  Εάν η ζημία εγένετο υπό κατοικιδίου ζώου χρησιμοποιουμένου δια το επάγγελμα, δια την φύλαξιν της κατοικίας ή προς διατροφήν του κατόχου του, δεν ευθύνεται ούτος εάν αποδείξη ότι δεν βαρύνει αυτόν ποσώς πταίσμα περί την φύλαξιν και εποπτείαν του ζώου.
  
Πτώσις κτίσματος ή άλλου έργου
  ’ρθρ.925.-Ο κύριος ή νομεύς κτίσματος ή άλλου έργου συνεχομένου μετά του εδάφους, ευθύνεται, δια την ζημίαν την προξενηθείσαν εις τρίτον ένεκα πτώσεως αυτού, ολικής ή μερικής, εκτός αν αποδείξη ότι η πτώσις δεν οφείλεται εις ελαττωματικήν κατασκευήν ή πλημμελή συντήρησιν αυτού.
  Ζημία υπό πλειόνων
  ’ρθρ.926.-Εάν εκ κοινής πράξεως πλειόνων προήλθε ζημία ή εάν δια την αυτήν ζημίαν εκ παραλλήλου ευθύνωνται πλείονες, ενέχονται πάντες εις ολόκληρον. Το αυτό ισχύει και αν επί πλειόνων συγχρόνως ή διαδοχικώς ενεργησάντων, δεν δύναται να εξακριβωθή τίνος η πράξις επήνεγκε την ζημίαν.
  Αναγωγή μεταξύ αυτών
  ’ρθρ.927.-Ο κατά το προηγούμενον άρθρον καταβαλών ολόκληρον την αποζημίωσιν έχει δικαίωμα αναγωγής κατά των λοιπών. Το μέτρον της έναντι αλλήλων ευθύνης προσδιορίζει το δικαστήριον αναλόγως προς τον βαθμόν του πταίσματος εκάστου. Εάν δεν δύναται να εξακριβωθή ο βαθμός ούτος, η ζημία κατανέμεται μεταξύ όλων κατ' ίσα μέρη.
  Επί θανατώσεως προσώπου
  ’ρθρ.928.-Επί θανατώσεως προσώπου, ο υπόχρεως οφείλει να καταβάλη τα νοσήλια και τα έξοδα της κηδείας εις τον εκ του νόμου φέροντα αυτά. Υποχρεούται επίσης εις αποζημίωσιν προς τον εκ του νόμου δικαιούμενον έναντι του θύματος εις διατροφήν ή εις παροχήν υπηρεσιών εκ μέρους τούτου.
  Επί βλάβης του σώματος ή της υγείας
  ’ρθρ.929.-Επί βλάβης του σώματος ή της υγείας προσώπου, η αποζημίωσις περιλαμβάνει, πλην των νοσηλίων και της επελθούσης ήδη ζημίας, παν ό,τι ο παθών θα στερήται εν τω μέλλοντι ή θα εξοδεύη επί πλέον ένεκεν αυξήσεως των δαπανών του. Υποχρέωσις προς αποζημίωσιν υφίσταται και έναντι τρίτου όστις δικαιούμενος εκ του νόμου να απαιτήση την παροχήν υπηρεσιών εκ μέρους του παθόντος, στερείται τούτων.
  ’ρθρ.930.-Η εις το μέλλον αναφερομένη αποζημίωσις των δύο προηγουμένων άρθρων καταβάλλεται εις χρηματικάς δόσεις κατά μήνα. Ένεκα σπουδαίου λόγου δύναται αύτη να επιδικασθή εις κεφάλαιον εφ' άπαξ.
  Ο οφείλων την αποζημίωσιν δύναται κατά τας περιστάσεις να υποχρεωθή εις παροχήν ασφαλείας.



(Αντί για τη σελ. 93(α) Σελ. 93(β)
Τεύχος 1255-Σελ. 23
  
Η προς αποζημίωσιν αξίωσις δεν αποκλείεται εκ του λόγου ότι άλλος υποχρεούται εις αποζημίωσιν ή εις διατροφήν του αδικηθέντος.
  ’ρθρ.931.-"Η αναπηρία ή παραμόρφωση που υπέστη ο παθών λαμβάνεται ιδιαίτερα υπόψη κατά την επιδίκαση της αποζημίωσης, αν επιδρά στο μέλλον του".
  Το άρθρ. 931 αντικαταστάθηκε ως άνω από το άρθρ. 8 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ικανοποίησις ηθικής βλάβης
  ’ρθρ.932.-Ένεκεν αδικοπραξίας, ανεξαρτήτως της αποζημιώσεως δια την περιουσιακήν ζημίαν, το δικαστήριον δύναται να επιδικάση εύλογον κατά την κρίσιν του χρηματικήν ικανοποίησιν λόγω ηθικής βλάβης. Τούτο ισχύει ιδία δια τον υποστάντα προσβολήν της υγείας, της τιμής ή της αγνείας αυτού ή τον στερηθέντα της ελευθερίας του. Επί θανατώσεως προσώπου η τοιαύτη χρηματική ικανοποίησις δύναται να επιδικασθή εις την οικογένειαν του θύματος λόγω ψυχικής οδύνης.
  Περί του τρόπου υποβολής της απαιτήσεως ταύτης βλ. άρθρ. 68 παρ. 2 Κώδικος Ποιν. Δικονομίας (τόμ. 9 σελ. 34).
  ’ρθρ.933.-Η αξίωσις του προηγουμένου άρθρου δεν εκχωρείται ούτε κληρονομείται, εκτός αν ανεγνωρίσθη δια συμβάσεως ή επεδόθη περί αυτής αγωγή.
  Παράνομος αφαίρεσις πράγματος
  ’ρθρ.934.-Ο οφείλων πράγμα αφαιρεθέν δια παρανόμου πράξεως είναι υπερήμερος από της αφαιρέσεως.
  ’ρθρ.935.-Ο δι' αφαίρεσιν πράγματος οφείλων αποζημίωσιν έχει δια τας επ' αυτού δαπάνας αξίωσιν κατά τας περί διεκδικήσεως πράγματος διατάξεις.
  Αποζημίωσις δι' αφαίρεσιν ή βλάβην πράγματος
  ’ρθρ.936.-Ο δι' αφαίρεσιν ή βλάβην πράγματος οφείλων αποζημίωσιν ελευθερούται καταβάλλων αυτήν εις τον κατά τον χρόνον της αφαιρέσεως ή βλάβης νομέα του πράγματος, εκτός αν γνωρίζη ή υπαιτίως αγνοή ότι τρίτος έχει κυριότητα ή άλλο δικαίωμα επ' αυτού.








Σελ. 94(β)
Τεύχος 1255-Σελ. 24

  
Παραγραφή
  ’ρθρ.937.-Απαίτησις εξ αδικοπραξίας παραγράφεται μετά πενταετίαν, αφ' ότου ο παθών έλαβε γνώσιν της τε ζημίας και του προς αποζημίωσιν υποχρέου, εν πάση δε περιπτώσει μετά πάροδον είκοσιν ετών από της πράξεως.
  Εάν η αδικοπραξία αποτελή συνάμα κολάσιμον πράξιν, ήτις κατά τον ποινικόν νόμον υπόκειται εις μακροτέραν παραγραφήν, αύτη ισχύει και δια την απαίτησιν αποζημιώσεως.
  Ευθύνη δια το περιελθόν
  ’ρθρ.938.-Ο εξ αδικοπραξίας οφείλων αποζημίωσιν υποχρεούται κατά τας διατάξεις περί αδικαιολογήτου πλουτισμού εις απόδοσιν του περιελθόντος αυτώ και αν έτι η εκ της αδικοπραξίας απαίτησις παρεγράφη.
  ΚΕΦΑΛΑΙΟΝ ΤΕΣΣΑΡΑΚΟΣΤΟΝ
  Καταδολίευσις των δανειστών
  Όροι διαρρήξεως
  ’ρθρ.939.-Οι δανεισταί δικαιούνται να απαιτήσωσιν, υπό τους όρους των επομένων άρθρων, την διάρρηξιν πάσης προς βλάβην αυτών γενομένης υπό του οφειλέτου απαλλοτριώσεως, εφ' όσον η υπολειπομένη περιουσία δεν αρκεί προς ικανοποίησιν αυτών.
  Περιπτώσεις
’ρθρ.940.-Δεν  αποτελεί  απαλλοτρίωσιν  η  υπό 

του οφειλέτου αποποίησις κληρονομίας ή κληροδοσίας.
  Δεν θεωρείται απαλλοτρίωσις η καταβολή ληξιπροθέσμου χρέους. Η αντί καταβολής δόσις είναι απαλλοτρίωσις.
  Γνώσις του τρίτου
  ’ρθρ.941.-Η απαλλοτρίωσις υπόκειται εις διάρρηξιν, εάν ο υπέρ ου αύτη (τρίτος) εγνώριζεν ότι ο οφειλέτης απαλλοτριοί προς βλάβην των δανειστών του.
  Τεκμαίρεται ο τρίτος γνωρίζων τούτο, εάν κατά την απαλλοτρίωσιν είναι σύζυγος του οφειλέτου ή συγγενής αυτού κατ' ευθείαν γραμμήν ή συγγενής εκ πλαγίου εξ αίματος μεν μέχρι και του τρίτου βαθμού, εξ αγχιστείας δε μέχρι του δευτέρου. Το τεκμήριον δεν ισχύει, εάν από της απαλλοτριώσεως μέχρι της εγέρσεως της αγωγής παρήλθεν έτος.
  ’ρθρ.942.-Επί απαλλοτριώσεως εκ χαριστικής αιτίας δεν απαιτείται η κατά το προηγούμενον άρθρον γνώσις του τρίτου.
  Αποτελέσματα διαρρήξεως
  ’ρθρ.943.-Το αποτέλεσμα της διαρρήξεως είναι ότι ο τρίτος υποχρεούται να αποκαταστήση τα πράγματα εις ην ήσαν κατάστασιν. Η διάρρηξις ενεργεί μόνον υπέρ των προσβαλόντων την απαλλοτρίωσιν δανειστών.
  Επί απαλλοτριώσεως εκ χαριστικής αιτίας ο τρίτος, εάν ήτο καλής πίστεως, ευθύνεται μόνον κατά τας διατάξεις περί αδικαιολογήτου πλουτισμού.
  Ειδικοί διάδοχοι του τρίτου
  ’ρθρ.944.-Οι δανεισταί δικαιούνται την κατά του τρίτου ανήκουσαν αυτοίς αγωγήν περί διαρρήξεως να εγείρωσι και εναντίον ειδικού διαδόχου αυτού, εάν ούτος αποκτών από τον τρίτον εγνώριζε τον δόλον του οφειλέτου. Η γνώσις αύτη τεκμαίρεται αν ο ειδικός διάδοχος, καθ' ον χρόνον εκτήσατο παρά του τρίτου, διετέλει προς τον οφειλέτην εν τη σχέσει του άρθρου 941 παρ. 2, μέχρι δε της εγέρσεως της αγωγής δεν παρήλθεν έτος από της απαλλοτριώσεως του οφειλέτου.
  ’ρθρ.945.-Οι δανεισταί δικαιούνται την κατά του τρίτου ανήκουσαν αυτοίς αγωγήν περί διαρρήξεως να εγείρωσιν εναντίον ειδικού εκ χαριστικής αιτίας διαδόχου αυτού, μη απαιτουμένης της κατά το προηγούμενον άρθρον γνώσεως τούτου. Η διάταξις του άρθρ. 943 παρ. 2 εφαρμόζεται και ενταύθα.
  Παραγραφή
  ’ρθρ.946.-Η περί διαρρήξεως αγωγή παραγράφεται μετά παρέλευσιν πέντε ετών από της απαλλοτριώσεως.
  
ΒΙΒΛΙΟΝ ΤΡΙΤΟΝ
  ΕΜΠΡΑΓΜΑΤΟΝ ΔΙΚΑΙΟΝ
  ΚΕΦΑΛΑΙΟΝ ΠΡΩΤΟΝ
  Τα πράγματα
και τα επ' αυτών δικαιώματα εν γένει
Έννοια
  ’ρθρ.947.-Πράγματα εν τη εννοία του νόμου είναι μόνον ενσώματα αντικείμενα.
  Ως πράγματα λογίζονται και αι φυσικαί δυνάμεις ή ενέργειαι, ιδία το ηλεκτρικόν ρεύμα και η θερμότης, εφ' όσον περιοριζόμεναι εντός ωρισμένου χρόνου υπόκεινται εις εξουσίασιν.
  Κινητά και ακίνητα
  ’ρθρ.948.-Ακίνητα πράγματα είναι το έδαφος και τα συστατικά αυτού μέρη. Κινητά είναι όσα δεν είναι ακίνητα.
  ’ρθρ.949.-Καθ' ας περιπτώσεις εν τω νόμω ή εν δικαιοπραξία γίνεται διάκρισις μεταξύ της ακινήτου περιουσίας τινός ως συνόλου και της κινητής, εν τοις ακινήτοις περιλαμβάνονται και η επικαρπία ακινήτου ως και αι επί ακινήτων πραγματικαί δουλείαι, εν δε τοις κινητοίς και πάσαι αι απαιτήσεις.
  Αντικαταστατά
  ’ρθρ.950.-Αντικαταστατά πράγματα είναι τα κινητά, άτινα προσδιορίζονται συνήθως εν ταις συναλλαγαίς κατ' αριθμόν, μέτρον ή σταθμά.
  Αναλωτά
  ’ρθρ.951.-Αναλωτά πράγματα είναι τα κινητά, ων η κατά προορισμόν χρήσις συνίσταται εν τη καταναλώσει.
  ’ρθρ.952.-Αναλωτά είναι και τα κινητά, ων η κατά προορισμόν χρήσις συνίσταται εν τη εκποιήσει. Τοιαύτα είναι ιδίως τα νομίσματα, τα τραπεζικά γραμμάτια, τα λήξαντα τοκομερίδια ή μερισματόγραφα, ως επίσης και τα κινητά, άτινα, αν και μη καθ' εαυτά αναλωτά, αποτελούσι μέρος εμπορικού καταστήματος ή ομάδος πραγμάτων και προορίζονται εις την καθ' έκαστον εκποίησιν.
  Συστατικόν
  ’ρθρ.953.-Συστατικόν μέρος πράγματος, μη δυνάμενον να αποχωρισθή του κυρίου πράγματος άνευ βλάβης αυτού ή του κυρίου πράγματος ή άνευ αλλοιώσεως της ουσίας ή του προορισμού αυτών, δεν δύναται να είναι ιδιαιτέρως αντικείμενον κυριότητος ή άλλου εμπραγμάτου δικαιώματος.
  ’ρθρ.954.-Συστατικά του ακινήτου εν τη εν-
νοία του   προηγουμένου   άρθρου   είναι   και:  1.τα



Σελ. 95

μετά του εδάφους στερεώς συνδεδεμένα πράγματα, ιδίως οικοδομήματα 2.τα προϊόντα του ακινήτου, εφ' όσον συνέχονται μετά του εδάφους·3.το υπό το έδαφος ύδωρ και η πηγή 4.οι σπόροι άμα τη σπορά και τα φυτά άμα τη φυτεύσει.
  Συστατικά δε του οικοδομήματος είναι πάντα τα δια την ανέγερσιν αυτού χρησιμοποιηθέντα ή μετ' αυτού συναρμοσθέντα κινητά.
  ’ρθρ.955.-Πράγματα συνδεδεμένα μετά του εδάφους προς παροδικόν μόνον σκοπόν, δεν θεωρούνται συστατικά του ακινήτου. Το αυτό ισχύει και δια τα οικοδομήματα ή κτίσματα εν γένει, άτινα ανηγέρθησαν επί αλλοτρίου ακινήτου υπό του έχοντος εμπράγματον δικαίωμα επ' αυτού προς άσκησιν του δικαιώματός του τούτου.
  Κινητά πράγματα προσηρμοσμένα εις το οικοδόμημα προς παροδικόν μόνον σκοπόν, δεν θεωρούνται συστατικά του οικοδομήματος.
  Παράρτημα
  ’ρθρ.956.-Παράρτημα είναι το κινητόν πράγμα, όπερ χωρίς να είναι συστατικόν του κυρίου πράγματος, προωρίσθη εις διαρκή εξυπηρέτησιν του οικονομικού αυτού σκοπού και ετέθη ήδη προς αυτό εν αντιστοίχω προς τον τοιούτον σκοπόν τοπική σχέσει.
  ’ρθρ.957.-Δεν είναι παράρτημα το πράγμα, όπερ εν ταις συναλλαγαίς δεν θεωρείται τοιούτο.
  Πρόσκαιρος αποχωρισμός του παραρτήματος από του κυρίου πράγματος δεν αίρει την ιδιότητα αυτού ως τοιούτου.
  ’ρθρ.958.-Δικαιοπραξία εμπράγματος περί του κυρίου πράγματος εν αμφιβολία περιλαμβάνει και το παράρτημα.
  ’ρθρ.959.-Επί οικοδομήματος κατασκευασθέντος προς διαρκή εξυπηρέτησιν βιομηχανικής επιχειρήσεως, λογίζονται, συντρεχόντων και των λοιπών όρων, ως παραρτήματα τούτου τα δι' αυτήν προωρισμένα μηχανήματα, σκεύη και εργαλεία.
  ’ρθρ.960.-Ως παραρτήματα αγροτικού ακινήτου λογίζονται, συντρεχόντων και των λοιπών όρων, τα δια την οικονομικήν εκμετάλλευσιν αυτού προωρισμένα σκεύη, εργαλεία και κτήνη, ως και τα γεωργικά προϊόντα όσα απαιτούνται προς περαιτέρω μέχρι της νέας εσοδείας καλλιέργειαν, έτι δε και τα επί του ακινήτου ευρισκόμενα και εξ αυτού προερχόμενα λιπάσματα.









Σελ. 96

  
Καρποί
  ’ρθρ.961.-Καρποί πράγματος είναι τα προϊόντα αυτού ως και παν ό,τι εκ του πράγματος συμφώνως προς τον προορισμόν τούτου πορίζεταί τις εξ αυτού.
  Καρποί δικαιώματος είναι αι πρόσοδοι, ας κατά τον προορισμόν του παρέχει το δικαίωμα.
  Καρποί είναι επίσης και αι πρόσοδοι ας το πράγμα ή το δικαίωμα δυνάμει εννόμου τινός σχέσεως παρέχει (πολιτικοί καρποί).

  
’ρθρον 962
  Ωφελήματα
  Ωφελήματα είναι ου μόνον οι καρποί του πράγματος ή του δικαιώματος αλλά και παν όφελος όπερ η χρήσις του πράγματος ή του δικαιώματος παρέχει.
  ’ρθρον 963
  Ο μέχρις ωρισμένου ή αφ' ωρισμένου χρόνου δικαιούμενος εις απόληψιν των φυσικών καρπών πράγματος ή δικαιώματος, εφ' όσον άλλο τι δεν ωρίσθη, λαμβάνει μόνον τους κατά την διάρκειαν του δικαιώματός του αποχωρισθέντας. Επί πολιτικών καρπών, ιδία μισθωμάτων, τόκων, μερισμάτων ή άλλων κανονικώς επαναλαμβανομένων προσόδων εξ αυτού, εφ' όσον άλλο τι δεν ωρίσθη, λαμβάνει ανάλογον προς την διάρκειαν του δικαιώματός του μέρος.
  ’ρθρον 964
  Ο εκ του νόμου υπόχρεως εις απόδοσιν καρπών δικαιούται εις αποζημίωσιν δια τας προς παραγωγήν αυτών καταβληθείσας δαπάνας, εφ' όσον αύται δεν υπερβαίνουσι την αξίαν των καρπών.
  ΄Αρθρον 965
  Βάρη του πράγματος
  Ο μέχρις ωρισμένου ή αφ' ωρισμένου χρόνου φέρων τα βάρη του πράγματος, εάν ταύτα είναι εκ των περιοδικώς καταβαλλομένων, ευθύνεται, ενόσω δεν ωρίσθη άλλο τι, αναλόγως προς το διάστημα, καθ' ο διήρκεσεν η υποχρέωσίς του. Επί άλλων βαρών ευθύνεται δι' εκείνα, άτινα κατέστησαν απαιτητά διαρκούσης της υποχρεώσεώς του.
  ’ρθρον 966
  Πράγματα εκτός συναλλαγής
  Πράγματα εκτός συναλλαγής είναι τα κοινά τοις πάσι, τα της κοινής χρήσεως και τα προωρισμένα εις εξυπηρέτησιν δημοσίων, δημοτικών, κοινοτικών ή θρησκευτικών σκοπών.
  ’ρθρον 967
  Κοινόχρηστα
  Κοινής χρήσεως πράγματα είναι ιδία τα ελευθέρως και αενάως ρέοντα ύδατα, αι οδοί, αι πλατείαι, οι αιγιαλοί, οι λιμένες και όρμοι, αι όχθαι πλευσίμων ποταμών, αι μεγάλαι λίμναι και αι όχθαι αυτών.
  ’ρθρον 968
  Κυριότης επί κοινοχρήστων
  Τα κοινής χρήσεως πράγματα, εφ' όσον δεν ανήκουσιν εις δήμον ή κοινότητα ή ο νόμος δεν ορίζει άλλως, ανήκουσιν εις το δημόσιον.
  
’ρθρον 969
  Επί του κοινής χρήσεως ύδατος εν περιπτώσει συγκρούσεως μεταξύ πλειόνων δικαιουμένων, προτιμάται κατά σειράν: 1. η δια την κοινήν ωφέλειαν σπουδαιοτέρα χρήσις 2. η μάλλον προάγουσα την κοινωνικήν οικονομίαν 3. η αρχαιοτέρα 4. η χρήσις δι' επιχείρησιν συνδεομένην προς ωρισμένον τόπον·5. η υπέρ του παροχθίου.
  ’ρθρον 970
  Επί πραγμάτων κοινής χρήσεως δύνανται δια παραχωρήσεως της αρχής κατά τους όρους του νόμου να αποκτηθώσιν ιδιωτικά δικαιώματα ιδιαίτερα, εφ' όσον δι' αυτών εξυπηρετείται ή δεν αναιρείται η κοινή χρήσις.
  ’ρθρον 971
  Τα εκτός συναλλαγής πράγματα αποβάλλουσι την τοιαύτην αυτών ιδιότητα αφ' ότου έπαυσεν ο δια την κοινήν χρήσιν ή δια δημόσιον, δημοτικόν, κοινοτικόν ή θρησκευτικόν σκοπόν προορισμός αυτών.
  ’ρθρον 972
  Αδέσποτα, έρημος κλήρος
  Τα αδέσποτα ακίνητα ως και αι περιουσίαι των άνευ κληρονόμου αποβιούντων ανήκουσιν εις το δημόσιον.
  ’ρθρον 973
  Εμπράγματα δικαιώματα
  Δικαιώματα παρέχοντα εξουσίαν άμεσον και κατά παντός επί του πράγματος (εμπράγματα δικαιώματα) είναι η κυριότης, αι δουλείαι, το ενέχυρον και η υποθήκη.
  ΚΕΦΑΛΑΙΟΝ ΔΕΥΤΕΡΟΝ
  Νομή
  ’ρθρον 974
  Έννοια νομής και κατοχής
  Ο αποκτήσας την φυσικήν εξουσίαν επί του πράγματος (κατοχήν) είναι νομεύς αυτού, εάν ασκή την εξουσίαν διανοία κυρίου. (Εισαγ. Ν. άρθρ. 50)
  ’ρθρον 975
  Νομή δικαιώματος ή οιονεί νομή
Επί του δικαιώματος του ενεχύρου 
και      των       δουλειών,        η       νομή       συνίσταται εις την άσκησιν των δικαιωμάτων τούτων διανοία δικαιούχου.
  


Σελ. 97

’ρθρον 976
  Κτήσις νομής
  Επί πράγματος ευρισκομένου εις την νομήν άλλου, η νομή αποκτάται δια παραδόσεως τη βουλήσει τούτου. Αλλ' η συμφωνία του μέχρι τούδε νομέως μετά του αποκτώντος αρκεί προς κτήσιν της νομής όταν ο αποκτών είναι εις θέσιν να ασκή την εξουσίαν επί του πράγματος.
  ’ρθρον 977
  Παράδοσις εις τον αποκτώντα υπάρχει και εάν συμφωνηθή μεταξύ αυτού και του μέχρι τούδε νομέως όπως ούτος ή τρίτος παραμείνη επί τη βάσει ωρισμένης εννόμου σχέσεως εν τη κατοχή του πράγματος. Έναντι του τρίτου μεταβιβάζεται εις τον αποκτώντα εν τη περιπτώσει ταύτη η νομή, αφ' ης γνωστοποιηθή τούτο εις αυτόν παρά του μέχρι τούδε νομέως.
  ’ρθρον 978
  Επί εμπορευμάτων και εν γένει επί κινητών πραγμάτων αποτεθειμένων εις αποθήκην ή παραληφθέντων υπό μεταφορέως επί τη εκδόσει αποθετηρίου εγγράφου ή φορτωτικής, η μετάθεσις της νομής αυτών γίνεται δια μεταβιβάσεως του αποθετηρίου εγγράφου ή της φορτωτικής.
  ’ρθρον 979
  Κτήσις δι' άλλου
  Η νομή αποκτάται δι' αντιπροσώπου όταν ούτος αποκτήση την φυσικήν εξουσίαν επί του πράγματος επί σκοπώ να καταστήση νομέα αυτού τον αντιπροσωπευόμενον.
  ’ρθρον 980
  ’σκησις δι' άλλου
  Η νομή ασκείται αυτοπροσώπως ή δι' άλλου. Όστις ήρξατο κατέχων ονόματι άλλου, τεκμαίρεται, ενόσω διατελεί εν τη κατοχή, ότι κατέχει ονόματι του άλλου.
  ’ρθρον 981
  Απώλεια νομής
  Η νομή απόλλυται άμα ως παύση η φυσική εξουσία επί του πράγματος ή εκδηλωθή εναντία διάνοια του νομέως. Παροδικόν, ως εκ της φύσεώς του, κώλυμα προς άσκησιν της εξουσίας, δεν επιφέρει απώλειαν της νομής.
  ’ρθρον 982
  Εάν ο αντιπρόσωπος του νομέως ακινήτου θελήση να αντιποιηθή την νομήν, αύτη δεν απόλλυται δια τον νομέα πριν ή ούτος λάβη γνώσιν τούτου.

Σελ. 98
  
’ρθρον 983
  Η νομή μεταβιβάζεται εις τους κληρονόμους του νομέως.
  ’ρθρον 984
  Νομής προσβολή
  Η νομή προσβάλλεται είτε δια διαταράξεως είτε δι' αποβολής του νομέως, παρανόμως και άνευ της βουλήσεως αυτού γενομένων.
  Η δια τοιαύτης αποβολής κτηθείσα νομή είναι επιλήψιμος. Το ελάττωμα τούτο της νομής αντιτάσσεται και κατά των κληρονόμων του νομέως, κατά δε του ειδικού διαδόχου μόνον αν ούτος, κατά την κτήσιν εγνώριζε το ελάττωμα της νομής του προκατόχου του.
  ’ρθρον 985
  Ο νομεύς δικαιούται να αποκρούση δια της βίας πάσαν διατάραξιν ή απειλουμένην αποβολήν εκ της νομής.
  Ο νομεύς κινητού, από τον οποίον αφηρέθη τούτο παρανόμως, δικαιούται να το αναλάβη δια της βίας παρά του επ' αυτοφώρω καταλαμβανομένου ή καταδιωκομένου δράστου.
  Ο νομεύς ακινήτου, από τον οποίον αφηρέθη τούτο παρανόμως, δικαιούται παραχρήμα μετά την αποβολήν να αναλάβη αυτό δια της βίας.
  Τα αυτά δικαιώματα έχει ο προσβληθείς νομεύς και κατά των διαδόχων, καθ' ων αντιτάσσεται το επιλήψιμον της νομής.
  ’ρθρον 986
  Τα δικαιώματα του προηγουμένου άρθρου έχει αντί του νομέως και ο δι' αυτόν ασκών την επί του πράγματος εξουσίαν, εφ' όσον τελεί εν σχέσει οικιακής ή υπηρεσιακής εξαρτήσεως προς τον νομέα, οφείλων ως προς το πράγμα να ακολουθή τας οδηγίας τούτου.
  ’ρθρον 987
  Προστασία επί αποβολής
Ο παρανόμως αποβληθείς της νομής δικαιούται να αξιώση την απόδοσιν αυτής παρά του επιληψίμως  έναντι αυτού νεμομένου. Αξίωσις  αποζη-
  


μιώσεως κατά τας περί αδικοπραξιών διατάξεις δεν αποκλείεται.
’ρθρον 988
  Η περί αποβολής αγωγή είναι απαράδεκτος, εάν ο αποβληθείς είχεν αποκτήσει την νομήν εντός του τελευταίου προ της αποβολής αυτού έτους επιληψίμως έναντι του νυν νομέως ή των δικαιοπαρόχων του.
  ’ρθρον 989
  Προστασία επί διαταράξεως
  Ο παρανόμως διαταραχθείς νομεύς δικαιούται να αξιώση την παύσιν ως και την εν τω μέλλοντι παράλειψιν της διαταράξεως. Αξίωσις αποζημιώσεως κατά τας περί αδικοπραξιών διατάξεις δεν αποκλείεται.
  ’ρθρον 990
  Η περί διαταράξεως αγωγή είναι απαράδεκτος εάν ο διαταραχθείς είχεν αποκτήσει την νομήν εντός του τελευταίου προ της διαταράξεως αυτού έτους επιληψίμως έναντι του διαταράξαντος ή των δικαιοπαρόχων του.
  ’ρθρον 991
  Ο εναγόμενος επί διαταράξει ή αποβολή δεν δικαιούται να επικαλεσθή δικαίωμα παρέχον αυτώ εξουσίαν επί του πράγματος, εκτός μόνον αν το δικαίωμα έχη αναγνωρισθή τελεσιδίκως εν δίκη μεταξύ αυτού και του ενάγοντος.
  ’ρθρον 992
  Παραγραφή
  Αι αξιώσεις εκ της αποβολής και της διαταράξεως παραγράφονται μετά έν έτος από της αποβολής ή της διαταράξεως.
  ’ρθρον 993
  Νομεύς μέρους πράγματος
  Τα εκ της προσβολής της νομής δικαιώματα έχει και ο μέρος μόνον του πράγματος νεμόμενος, ιδία δε χωριστά διαμερίσματα κατοικιών ή άλλους χώρους.
  ’ρθρον 994
  Νομή πλειόνων κατ' ιδανικά μέρη
  Επί πλειόνων κατ' ιδανικά μέρη νομέων του αυτού πράγματος, έκαστος έχει κατά τρίτων τα εκ της προσβολής της νομής δικαιώματα. Κατ' αλλήλων δεν παρέχεται η εκ της νομής προστασία, εφ' όσον πρόκειται περί των ορίων της προσηκούσης εκάστω χρήσεως του πράγματος.
  ’ρθρον 995
  Πράγμα περιελθόν εις ξένον ακίνητον
  Εάν κινητόν πράγμα, εκφυγόν της εξουσίας του νομέως, περιήλθεν εις αλλότριον ακίνητον, ο νομεύς τούτου υποχρεούται να επιτρέψη την αναζήτησιν και ανάληψιν επί αποζημιώσει δια τας εκ της αναζητήσεως ζημίας.
  
’ρθρον 996
  Προστασία οιονεί νομής
  Ο νομεύς δικαιώματος ενεχύρου ή δουλείας έχει ένεκα παρανόμου διαταράξεως ή αποβολής τας περί νομής αγωγάς.
  ’ρθρον 997
  Προστασία κατόχου
  Επί παρανόμου διαταράξεως της νομής πράγματος ή δικαιώματος ή αποβολής εξ αυτής, έχει κατά τρίτων τας περί νομής αγωγάς και ο παρά του νομέως λαβών την κατοχήν του πράγματος ή δικαιώματος ως μισθωτής ή θεματοφύλαξ ή συνεπεία άλλης παρομοίας σχέσεως.
  ’ρθρον 998
  Προστασία κατά κατόχου
  Κατά του κατέχοντος εκ της σχέσεως του προηγουμένου άρθρου, ο νομεύς έχει τας περί νομής αγωγάς συντρεχόντων των όρων του νόμου.
  ΚΕΦΑΛΑΙΟΝ ΤΡΙΤΟΝ
  Κυριότης εν γένει και 
περιεχόμενον αυτής
  (Βλ. άρθρ.55-56 Εισ. Ν.)
  ’ρθρον 999
  Αντικείμενον κυριότητος
  Αντικείμενον κυριότητος είναι μόνον πράγματα ή υπό του νόμου θεωρούμενα ως πράγματα.
  ’ρθρον 1000
  Περιεχόμενον κυριότητος
  Ο κύριος του πράγματος δύναται, εφ' όσον δεν προσκρούει εις τον νόμον ή εις δικαιώματα τρίτων, να διαθέτη τούτου κατ' αρέσκειαν και να αποκλείη πάσαν επ' αυτού ενέργειαν άλλου.
  ’ρθρον 1001
  Η κυριότης επί ακινήτου, εφ' όσον ο νόμος δεν ορίζει άλλως, εκτείνεται εις τον υπέρ και υπό το έδαφος χώρον. Δεν δύναται όμως ο κύριος να απαγορεύση ενέργειαν επιχειρουμένην εις τοιούτο ύψος ή βάθος ώστε εκ της απαγορεύσεως ουδέν να εξαρτά συμφέρον.











Σελ. 99
  
’ρθρον 1002
  Ιδιοκτησία ορόφου
  Κυριότης χωριστή επί ορόφου οικοδομής ή διαμερίσματος ορόφου δύναται να συσταθή μόνον δια δικαιοπραξίας του κυρίου του όλου ακινήτου. Όροφοι θεωρούνται και τα υπόγεια ως και τα υπό την στέγην δωμάτια.
  ’ρθρον 1003
  Περιορισμοί κυριότητος, εκπομπαί
  Ο κύριος ακινήτου υποχρεούται να ανέχεται την εκπομπήν καπνού, αιθάλης, αναθυμιάσεων, θερμότητος, θορύβου, δονήσεων ή άλλας παρομοίας επενεργείας προερχομένας εξ άλλου ακινήτου, εφ' όσον αύται δεν παραβλάπτουσιν ουσιωδώς την χρήσιν του ιδίου αυτού ακινήτου ή προέρχονται εκ χρήσεως συνήθους δι' ακίνητα της περιοχής του βλάπτοντος κτήματος.
  ’ρθρον 1004
  Επιβλαβείς εγκαταστάσεις
  Ο κύριος ακινήτου δικαιούται να απαγορεύση την κατασκευήν ή διατήρησιν εγκαταστάσεων επί του γειτονικού ακινήτου, εφ' όσον εκ της υπάρξεως ή χρήσεως τούτων προβλέπονται μετά βεβαιότητος παράνομοι επενέργειαι επί του ακινήτου αυτού.
  ’ρθρον 1005
  Εάν εν τη περιπτώσει του προηγουμένου άρθρου η εγκατάστασις επιχειρήται κατόπιν αδείας της αρχής υπό του νόμου απαιτουμένης ή κατόπιν τηρήσεως ειδικών όρων τασσομένων εν τω νόμων, άρσις της εγκαταστάσεως δύναται να απαιτηθή μόνον αφ' ότου πράγματι επήλθον αι εξ αυτής επιβλαβείς επενέργειαι επί του ακινήτου.
  ’ρθρον 1006
  Κίνδυνος καταπτώσεως οικοδομής
  Εάν υπάρχη κίνδυνος οικοδομή ή άλλο έργον να καταπέση εν όλω ή εν μέρει, εκ τούτου δε απειλήται βλάβη εις το γειτονικόν ακίνητον, ο κύριος τούτου δικαιούται να απαιτήση παρ' εκείνου όστις κατά τας διατάξεις περί αδικοπραξιών θα είναι υπεύθυνος εις αποζημίωσιν, όπως λάβη τα προς αποτροπήν του κινδύνου απαιτούμενα μέτρα.
  ’ρθρον 1007
  Ανόρυξις παρά τα θεμέλια του γείτονος
  Το ακίνητον δεν δύναται να ανασκάπτεται μέχρι τοιούτου βάθους ώστε το έδαφος του γειτονικού ακινήτου να στερηθή του απαιτουμένου ερείσματος, εκτός αν ελήφθη πρόνοια περί άλλης επαρκούς στερεώσεως.
  
  
Σελ. 100
  
’ρθρον 1008
  Ρίζαι ή κλάδοι του γειτονικού ακινήτου
  Ο κύριος ακινήτου δύναται να κόψη και κρατήση δι' εαυτόν τας εις το κτήμα του εισχωρούσας ρίζας δένδρων του γειτονικού ακινήτου. Το αυτό ισχύει και δια τους υπέρ το κτήμα του εκτεινομένους κλάδους των δένδρων του γειτονικού ακινήτου, εφ' όσον προηγουμένως ετάχθη εις τον νομέα αυτού εύλογος προθεσμία προς αποκοπήν.
  Το δικαίωμα τούτο δεν παρέχεται εάν αι ρίζαι ή οι κλάδοι δεν εμποδίζουσι την χρήσιν του ακινήτου.
  ’ρθρον 1009
  Καρποί πίπτοντες εις γειτονικόν ακίνητον
  Καρποί πίπτοντες επί του γειτονικού ακινήτου έκ τινος δένδρου, λογίζονται ως καρποί του εφ' ου πίπτουσιν ακινήτου. Η διάταξις δεν ισχύει εάν το ακίνητον τούτο είναι κοινής χρήσεως.
  ’ρθρον 1010
  Ενοικοδόμησις εν μέρει επί γειτονικού ακινήτου
  Εάν ο κύριος ακινήτου ανεγείρων επ' αυτού οικοδομήν επεκτείνη καλή τη πίστει ταύτην επί του γειτονικού γηπέδου, ο δε κύριος τούτου πριν ή κατά μέγα μέρος συντελεσθή η οικοδομή ουδεμίαν ήγειρε διαμαρτυρίαν, το δικαστήριον δύναται κατ' εύλογον αυτού κρίσιν να επιδικάση την κυριότητα του καταληφθέντος γηπέδου εις τον κύριον του οικοδομηθέντος ακινήτου επί καταβολή της εν τω χρόνω της καταλήψεως αξίας αυτού μετά πάσης άλλης ζημίας και ιδία εκ της τυχόν μειώσεως της αξίας του υπολειφθέντος.
  ’ρθρον 1011
  Η διάταξις του προηγουμένου άρθρου εφαρμόζεται αναλόγως και αν εκ της επεκτάσεως της οικοδομής εις το γειτονικόν γήπεδον και της επιδικάσεως βλάπτωνται έτεροι έχοντες επί τούτου εμπράγματον δικαίωμα.
  ’ρθρον 1012
  Υποχρέωσις παροχής διόδου
  Εάν ακίνητον στερήται της αναγκαιούσης διόδου προς την οδόν, ο κύριος αυτού δικαιούται να απαιτήση δίοδον παρά των γειτόνων επί αναλόγω αποζημιώσει.

  
’ρθρ.1013.-Η κατεύθυνσις της διόδου και η έκτασις του προς χρήσιν αυτής δικαιώματος ως και η καταβλητέα αποζημίωσις καθορίζονται δια δικαστικής αποφάσεως.
  ’ρθρ.1014.-Υποχρέωσις των γειτόνων προς παροχήν διόδου δεν υφίσταται εάν η συγκοινωνία του ακινήτου προς την δημοσίαν οδόν έπαυσεν εξ αυτοβούλου πράξεως ή παραλείψεως του κυρίου αυτού.
  ’ρθρ.1015.-Εάν ένεκεν εκποιήσεως μέρους του ακινήτου απεκόπη η προς την δημοσίαν οδόν συγκοινωνία του εκποιηθέντος ή του εναπομείναντος μέρους, προς παροχήν διόδου υποχρεούται ο κύριος του μέρους, δι' ου εγίνετο μέχρι τούδε η συγκοινωνία. Προς εκποίησιν μέρους εξομοιούται και η εκποίησις ενός εκ πλειόνων εις τον αυτόν κύριον ανηκόντων ακινήτων.
  ’ρθρ.1016.-Ο παρακωλυόμενος ή διαταρασσόμενος εν τη χρήσει της διόδου προστατεύεται κατά τας περί προστασίας των πραγματικών δουλειών διατάξεις, εφαρμοζομένας αναλόγως.
  ’ρθρ.1017.-Εάν συνεπεία ανοίξεως νέας διόδου ή εξ άλλου λόγου έπαυσεν η ανάγκη της συσταθείσης, ο κύριος του ακινήτου, εφ' ου αύτη, δικαιούται να απαιτήση την κατάργησιν αυτής επί αποδόσει της καταβληθείσης αποζημιώσεως.
  Ανοχή γείτονος προς επισκευάς
  ’ρθρ.1018.-Εάν προς επισκευήν ή ανακαίνισιν κτιρίου απαιτήται η εις το γειτονικόν ακίνητον είσοδος και κυκλοφορία του εργαζομένου προσωπικού ή η παροδική τοποθέτησις εν αυτώ εγκαταστάσεων ή οικοδομικού υλικού, ο κύριος του γειτονικού ακινήτου, εφ' όσον η χρήσις τούτου δεν παρακωλύεται σπουδαίως, υποχρεούται να ανεχθή ταύτα επί αποζημιώσει ή παροχή ασφαλείας δια την τυχόν ζημίαν.
  Ορόσημα ομόρων ακινήτων
  ’ρθρ.1019.-Ο κύριος ακινήτου δικαιούται να απαιτήση παρά του κυρίου του γειτονικού κτήματος την από κοινού και δια κοινής δαπάνης κατασκευήν σταθερών οροσήμων ή αποκατάστασιν των μετακινηθέντων ή φθαρέντων.
  Κανονισμός ορίων
  ’ρθρ.1020.-Επί συγχύσεως ορίων χωρεί κανονισμός αυτών υπό του δικαστηρίου. Ανεφίκτου ούσης της εξακριβώσεως, ο προσδιορισμός γίνεται συμφώνως προς την υφισταμένην κατάστασιν της νομής. Εάν και αύτη δεν δύναται να εξακριβωθή, η αμφισβητουμένη έκτασις κατανέμεται κατ' ίσον μέρος εις έκαστον των ακινήτων.
  
Διαχώρισμα επί συνεχομένων ακινήτων
  ’ρθρ.1021.-Εάν δύο ακίνητα χωρίζωνται δι' ατραπού ή άλλης λωρίδος γης ή φράκτου ή τοίχου ή τάφρου ή άλλου κατασκευάσματος εξυπηρετούντος αμφότερα τα ακίνητα, τεκμαίρεται ότι οι κύριοι αυτών δικαιούνται εις την από κοινού χρήσιν τούτων, εφ' όσον εκ των εξωτερικών σημείων ή εκ της επιτοπίου συνηθείας δεν προκύπτει αποκλειστική χρήσις του ενός εξ αυτών.
  ’ρθρ.1022.-Εάν κατά την περίπτωσιν του προηγουμένου άρθρου, η χρήσις του κατασκευάσματος είναι κοινή των δύο γειτόνων, έκαστος δικαιούται εις χρήσιν αυτού σύμφωνον προς τον προορισμόν του χωρίς να παρακωλύεται η χρήσις του ετέρου. Αι δαπάναι της συντηρήσεως βαρύνουσιν εξ ίσου αμφοτέρους. Εφ' όσον ο έτερος εξ αυτών έχει συμφέρον προς διατήρησιν του κατασκευάσματος, τούτο δεν δύναται να αρθή ή μεταβληθή άνευ της συναινέσεώς του. Κατά τα λοιπά εφαρμόζονται μεταξύ αυτών αι περί κοινωνίας διατάξεις.
  Δένδρον επί του ορίου
  ’ρθρ.1023.-Το επί των ορίων δένδρον είναι κοινόν αμφοτέρων των γειτόνων.
  Ενόσω δεν χρησιμεύει ως ορόσημον, εκάτερος δικαιούται να απαιτήση την εκκοπήν.
  Υποχρεώσεις εκ της ροής των υδάτων
  ’ρθρ.1024.-Τα χθαμαλώτερα των αγροτικών ακινήτων δέχονται τα από των υπερκειμένων φυσικώς και άνευ χειροποιήτου έργου καταρρέοντα ύδατα. Εις τον κύριον του χθαμαλωτέρου ή του υπερκειμένου απαγορεύεται κατασκεύασμα κωλύον ή μεταβάλλον τον κατά φύσιν ρουν.
  ’ρθρ.1025.-Ο κύριος του ακινήτου υποχρεούται να ανέχεται την επισκευήν ή αποκατάστασιν των εν τω ακινήτω υπαρχόντων προς περιστολήν της φοράς του ύδατος κατασκευασμάτων, εφ' όσον γίνεται άνευ βλάβης αυτού. Η δαπάνη βαρύνει τους εντεύθεν ωφελουμένους κατά λόγον της ωφελείας.
  Όμβριον ύδωρ της στέγης
  ’ρθρ.1026.-Ο κύριος οικοδομής υποχρεούται να κατασκευάση την στέγην ούτως ώστε τα όμβρια ύδατα να μη φέρωνται προς το κτήμα του γείτονος.
  Ύδωρ προς χρήσιν χωρίου
  ’ρθρ.1027.-Ο κύριος του ακινήτου δεν δύναται, χρησιμοποιών το ύδωρ της εν αυτώ πηγής ή ανορύσσων εν αυτώ φρέαρ, να αποκόψη ή μειώση σπουδαίως το ήδη υπό των κατοίκων χωρίου χρησιμοποιούμενον δια τας ανάγκας αυτών ύδωρ.




Σελ. 101
  
Υποχρεώσεις του έχοντος φρέαρ ή πηγήν
  ’ρθρ.1028.-Ο κύριος ακινήτου, εν ω υπάρχει 
πηγή ή φρέαρ, υποχρεούται άνευ ιδίας αυτού 
στερήσεως   να   χορηγή  επί  αποζημιώσει   εις  τον κύριον του γειτονικού κτήματος το δια τας οικιακάς τούτου ανάγκας απαραίτητον ύδωρ, εφ' όσον η άλλοθεν προμήθεια μόνον επί δυσαναλόγω δαπάνη είναι εις τούτον δυνατή.
  Διοχέτευσις δι' αλλοτρίου αγρού
  ’ρθρ.1029.-Ο κύριος ακινήτου δικαιούται να απαιτήση επί αποζημιώσει την δι' αλλοτρίου αγροτικού ακινήτου διοχέτευσιν ύδατος πηγής ή φρέατος ή ποταμού, εφ' όσον επί του ύδατος τούτου έχει δικαίωμα. Η διοχέτευσις γίνεται κατά τον μάλλον πρόσφορον και ολιγώτερον επαχθή δια το βαρυνόμενον ακίνητον τρόπον.
  ’ρθρ.1030.-Ο κατά το προηγούμενον άρθρον διοχετεύων δια μέσου αλλοτρίου ακινήτου υποχρεούται εις τα αναγκαία κατασκευάσματα ώστε εντεύθεν να μη παρακωλύεται εις τρίτους κυρίους παρακειμένων ακινήτων η άσκησις των δικαιωμάτων αυτών.
  Σωλήνες δι' αλλοτρίου ακινήτου
  ’ρθρ.1031.-Ο κύριος ακινήτου υποχρεούται, λαμβανομένου υπ' όψει και του συμφέροντος αυτού, να επιτρέπη επί αναλόγω αποζημιώσει την δια του ακινήτου διέλευσιν σωλήνων υδραγωγών ή φωταερίου ή ηλεκτρικών καλωδίων εναερίως ή υπογείως χάριν άλλων ακινήτων. Η εγκατάστασις γίνεται κατά τον μάλλον πρόσφορον και ολιγώτερον επαχθή δια το βαρυνόμενον ακίνητον τρόπον. Ο κύριος τούτου δικαιούται να απαιτήση την δαπάναις του δικαιουμένου μετατόπισιν της εγκαταστάσεως εις άλλην θέσιν του ακινήτου.
  Παραγραφή επί περιορισμών
  ’ρθρ.1032.-Αι αξιώσεις εκ των άρθρ. 1004 έως 1007, 1012, 1015, 1018, 1019, 1020, 1023 παρ. 2, 1029 και 1031 δεν υπόκεινται εις παραγραφήν.
  ΚΕΦΑΛΑΙΟΝ ΤΕΤΑΡΤΟΝ
  Κτήσις κυριότητος
  Κτήσις ακινήτου δια συμβάσεως
  ’ρθρ.1033.-Προς μεταβίβασιν της κυριότητος ακινήτου απαιτείται συμφωνία μεταξύ του κυρίου και του αποκτώντος ότι δια νόμιμόν τινα αιτίαν μετατίθεται εις τούτον η κυριότης. Η συμφωνία γίνεται δια συμβολαιογραφικού εγγράφου και υποβάλλεται εις μεταγραφήν. (Βλ. κατωτ. 7.Γα).
  Κτήσις κινητού δια συμβάσεως
  ’ρθρ.1034.-Προς μεταβίβασιν της κυριότητος κινητού απαιτείται παράδοσις της νομής αυτού υπό του κυρίου προς τον αποκτώντα και συμφωνία αμφοτέρων ότι μετατίθεται η κυριότης.

Σελ. 102

  
’ρθρ.1035.-Εάν το κινητόν διατελή εν τη νομή τρίτου, αρκεί προς μεταβίβασιν της κυριότητος αυτού η εκχώρησις της κατά του τρίτου διεκδικητικής αγωγής.
  Κτήσις κινητού παρά μη κυρίου
  ’ρθρ.1036.-Δια της κατά το άρθρ. 1034 εκποιήσεως κινητού ο αποκτών γίνεται κύριος και αν έτι η κυριότης του πράγματος δεν ανήκη εις τον εκποιούντα, εκτός αν κατά τον χρόνον της παραδόσεως της νομής ο αποκτών διατελή εν κακή πίστει.
  Η διάταξις αύτη εφαρμόζεται ιδία όταν η άνευ δικαιώματος εκποίησις γίνεται υπό του έχοντος δικαίωμα επικαρπίας ή ενεχύρου επί του πράγματος ή υπό του μισθωτού ή του θεματοφύλακος ή του εν άλλη παρομοία σχέσει προς τον κύριον τελούντος.
  ’ρθρ.1037.-Ο αποκτών διατελεί εν κακή πίστει δια την περίπτωσιν του προηγουμένου άρθρου, εάν γνωρίζη ή εκ βαρείας αμελείας αγνοή ότι το κινητόν πράγμα δεν ανήκει κατά κυριότητα εις τον εκποιούντα.
  Κλοπιμιαία και απολωλότα
  ’ρθρ.1038.-Η μεταβίβασις κινητού παρά μη κυρίου προ τον καλή πίστει αποκτώντα δεν επέρχεται εάν το μεταβιβαζόμενον έχη εκφύγει της νομής του κυρίου συνεπεία κλοπής ή απωλείας.
  ’ρθρ.1039.-Επί χρημάτων και ανωνύμων τίτλων η παρά μη κυρίου μεταβίβασις προς τον καλή πίστει αποκτώντα επέρχεται και αν έτι ταύτα είχον εκφύγει της νομής του κυρίου δια κλοπής ή απωλείας. Το αυτό ισχύει και επί άλλων κινητών πραγμάτων εκποιουμένων επί δημοσίου πλειστηριασμού ή εν εμπορική πανηγύρει ή αγορά.
  Δικαιώματα τρίτων επί του μεταβιβασθέντος
  ’ρθρ.1040.-Δια της μεταβιβάσεως του κινητού πράγματος, εις την κυριότητα του αποκτώντος, αποσβέννυται και τα τυχόν υπάρχοντα επ' αυτού εμπράγματα δικαιώματα τρίτων, εκτός αν ο αποκτών διετέλει ως προς το δικαίωμα του τρίτου εν κακή πίστει κατά τον χρόνον της παραδόσεως της νομής.
  Τακτική χρησικτησία
  ’ρθρ.1041.-Ο καλή τη πίστει και νομίμω τίτλω έχων εις την διανοία κυρίου νομήν αυτού πράγμα κινητόν μεν επί τριετίαν, ακίνητον δε επί δεκαετίαν, γίνεται κύριος αυτού (τακτική χρησικτησία).
  Έννοια καλής πίστεως
  ’ρθρ.1042.-Ο νομεύς είναι εν καλή πίστει κατά την περίπτωσιν του προηγουμένου άρθρου, όταν ουχί εκ βαρείας αμελείας διατελή εν τη πεποιθήσει ότι εκτήσατο την κυριότητα.
  
Νομιζόμενος τίτλος
  ’ρθρ.1043.-Προς χρησικτησίαν αρκεί και ο νομιζόμενος τίτλος, εφ' όσον δικαιολογείται η καλή πίστις του νομέως.
  Επί ακινήτων, άνευ μεταγραφής δεν υφίσταται νομιζόμενος τίτλος καθ' ας περιπτώσεις απαιτείται αύτη.
  Επιγενομένη κακή πίστις
  ’ρθρ.1044.-Η καλή πίστις δέον να υπάρχη κατά τον χρόνον της αποκτήσεως της νομής. Η επιγενομένη κακή πίστις δεν βλάπτει.
  Έκτακτος χρησικτησία
  ’ρθρ.1045.-Ο επί εικοσαετίαν έχων εις την διανοία κυρίου νομήν αυτού πράγμα κινητόν ή ακίνητον γίνεται κύριος (έκτακτος χρησικτησία).
  Τεκμήριον νομής
  ’ρθρ.1046.-Ο κατά την έναρξιν και την λήξιν χρονικής τινος περιόδου έχων εν τη διανοία κυρίου νομή αυτού το πράγμα, τεκμαίρεται νεμόμενος αυτό διανοία κυρίου και κατά τον διάμεσον χρόνον.
  Αναστολή χρησικτησίας
  ’ρθρ.1047.-Η χρησικτησία δεν άρχεται και αρξαμένη δεν συνεχίζεται καθ' ο διάστημα αναστέλλεται η παραγραφή της διεκδικητικής αγωγής ή εμποδίζεται κατά νόμον η συμπλήρωσις της παραγραφής ταύτης.
  Διακοπή χρησικτησίας
  ’ρθρ.1048.-Η χρησικτησία διακόπτεται δια της απωλείας της νομής. Η διακοπή λογίζεται ως μη επελθούσα, εάν ο απολέσας την νομήν ανέκτησεν αυτήν εντός έτους ή βραδύτερον μεν αλλά δι' αγωγής εγερθείσης εντός του έτους.
  ’ρθρ.1049.-Η χρησικτησία διακόπτεται δια της εγέρσεως της διεκδικητικής αγωγής κατά του χρησιδεσπόζοντος ή του ονόματι αυτού κατέχοντος. Η διακοπή επέρχεται μόνον υπέρ του ενάγοντος. Αι διατάξεις περί διακοπής της παραγραφής δια της εγέρσεως της αγωγής εφαρμόζονται αναλόγως.
  ’ρθρ.1050.-Εάν η χρησικτησία διεκόπη, ο μέχρι της διακοπής διαδραμών χρόνος δεν υπολογίζεται. Νέα χρησικτησία δύναται να αρχίση μόνον μετά την λήξιν της διακοπής.
  







(Αντί για τη σελ. 103(β) Σελ. 103(γ)
Τεύχος 1255-Σελ. 25
  
Προσαύξησις χρόνου
  ’ρθρ.1051.-Ο αποκτήσας την νομήν του πράγματος δια καθολικής ή ειδικής διαδοχής δύναται να συνυπολογίση τον ίδιον αυτού χρόνον χρησικτησίας εις τον χρόνον χρησικτησίας του δικαιοπαρόχου.
  ’ρθρ.1052.-Ο υπέρ του νομέως κληρονομίας διαδραμών χρόνος χρησικτησίας υπολογίζεται υπέρ του αληθούς κληρονόμου.
  Ενέργεια χρησικτησίας κατά τρίτου
  ’ρθρ.1053.-Αποκτηθείσης της κυριότητος του πράγματος δια χρησικτησίας, αποσβέννυνται και τα τυχόν επ' αυτού υπάρχοντα εμπράγματα δικαιώματα τρίτων, εκτός αν ο χρησιδεσπόζων κατά την κτήσιν της νομής δεν διετέλει ως προς το δικαίωμα του τρίτου εν καλή πίστει. Ο χρόνος της χρησικτησίας δέον να παρέλθη και ως προς το δικαίωμα του τρίτου. Δια τον υπολογισμόν αυτού εφαρμόζονται αι δια την χρησικτησίαν της κυριότητος του πράγματος διατάξεις.
  Ανεπίδεκτα χρησικτησίας
  ’ρθρ.1054.-Ανεπίδεκτα χρησικτησίας τακτικής ή εκτάκτου είναι τα εκτός συναλλαγής πράγματα.
  Πράγματα που εξαιρούνται από τη χρησικτησία
  "’ρθρ.1055.-Εξαιρούνται από την τακτική ή έκτακτη χρησικτησία, τα πράγματα που ανήκουν σε πρόσωπα, τα οποία τελούν υπό γονική μέριμνα, επιτροπεία ή δικαστική συμπαράσταση ενόσω διαρκούν αυτές οι καταστάσεις".
  Το άρθρ. 1055, αντικαταστάθηκε ως άνω από το άρθρ. 22 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Κτήσις δια προσκυρώσεως κλπ.
  ’ρθρ.1056.-Δι' επιδικάσεως υπό του δικαστηρίου ή δια προσκυρώσεως υπό δημοσίας αρχής αποκτάται η κυριότης μόνον κατά τας εν τω νόμω οριζομένας περιπτώσεις.
  Κτήσις δι' ενώσεως
  ’ρθρ.1057.-Εάν κινητόν ενωθή μετ' ακινήτου ούτως ώστε να καταστή συστατικόν τούτου, η κυριότης του ακινήτου εκτείνεται και επί του κινητού.
  Με την παρ. 2 άρθρ. 4 Νόμ. 1665/19 Νοεμ.-4 Δεκ. 1986 (ΦΕΚ Α΄ 194), (Τόμ. 12, σελ. 86,41), ορίστηκε ότι οι διατάξεις των άρθρ. 1057 και 1058 δεν εφαρμόζονται στις εταιρείες χρηματοδοτικής μίσθωσης.
  

Σελ. 104(γ)
Τεύχος 1255-Σελ. 26
  
  
Συνάφεια
  ’ρθρ.1058.-Εάν κινητά ανήκοντα εις διαφόρους κυρίους ενωθώσιν ούτως ώστε να καταστώσι συστατικά ενιαίου πράγματος, οι μέχρι τούδε κύριοι αυτών καθίστανται συγκύριοι τούτου κατά μέρη προσδιοριζόμενα εκ της αξίας, ην τα πράγματα έχουσιν εν τω χρόνω της ενώσεως.
  Εάν το έν των πραγμάτων δέον να θεωρηθή ως το κύριον, ο κύριος τούτου αποκτά κυριότητα επί του όλου.
  Σύμμιξις, σύγχυσις
  ’ρθρ.1059.-Η διάταξις του προηγουμένου άρθρου εφαρμόζεται αναλόγως και όταν κινητά αναμιχθώσιν ούτως ώστε ο χωρισμός αυτών να αποβαίνη αδύνατος ή να απαιτή δυσαναλόγους δαπάνας.
  ’ρθρ.1060.-Εφ' όσον δια της ενώσεως ή δια της αναμίξεως αποσβέννυται η κυριότης πράγματος, συναποσβέννυνται και τα επ' αυτού υπάρχοντα εμπράγματα δικαιώματα άλλων.
  Ειδοποιΐα
  ’ρθρ.1061.-Ο δι' επεξεργασίας ή μεταπλάσεως αλλοτρίας ύλης παραγαγών νέον κινητόν πράγμα, αποκτά την κυριότητα τούτου μόνον εφ' όσον η αξία της καταβληθείσης εργασίας είναι προφανώς ανωτέρα της αξίας της ύλης. Ως επεξεργασία θεωρείται και η γραφή, ζωγραφική, ιχνογραφία, φωτογραφία, εκτύπωσις, χαρακτική, ως και πάσα άλλη παρεμφερής επεξεργασία της επιφανείας.
  Εφ' όσον αποσβέννυται η επί της
ύλης     κυριότης       αποσβέννυνται       και        τα 

επ' αυτής υπάρχοντα εμπράγματα δικαιώματα τρίτων.
’ρθρον 1062
  Εάν ο παραγαγών το νέον πράγμα δεν διετέλει εν καλή πίστει, το δικαστήριον δύναται κατ' εύλογον κρίσιν να επιδικάση την κυριότητα εις τον κύριον της ύλης.
  ’ρθρον 1063
  Αποζημίωσις αποσβεσθείσης κυριότητος
  Ο εκ της ενώσεως, αναμίξεως, επεξεργασίας ή μεταπλάσεως απολέσας την κυριότητα αυτού ή άλλο εμπράγματον δικαίωμα, έχει απαίτησιν έναντι του εντεύθεν ωφεληθέντος κατά τας διατάξεις περί αδικαιολογήτου πλουτισμού, επιφυλασσομένου του τυχόν δικαιώματος αυτού περί αποζημιώσεως εξ αδικοπραξίας ή περί αποδόσεως δαπανών ή περί αφαιρέσεως κατασκευάσματος.
  Αξίωσις προς επαναφοράν της προτέρας καταστάσεως αποκλείεται.
  ’ρθρον 1064
  Κτήσις καρπών
  Η κυριότης των προϊόντων ή άλλων συστατικών του πράγματος ανήκει και μετά τον αποχωρισμόν εις τον κύριον του πράγματος, επιφυλασσομένων των διατάξεων των άρθρων 1065 και 1066.
  ’ρθρον 1065
  Ο δυνάμει δικαιώματος επί του αλλοτρίου πράγματος δικαιούμενος εις απόκτησιν των προϊόντων ή άλλων συστατικών αυτού, αποκτά ταύτα δια του αποχωρισμού, επιφυλασσομένης της διατάξεως του επομένου άρθρου.
  ’ρθρον 1066
  Ο καλή τη πίστει και διανοία κυρίου νεμόμενος το πράγμα αποκτά την κυριότητα των καρπών ή άλλων προϊόντων ως καρπών θεωρουμένων δια του αποχωρισμού, εφ' όσον κατά τον αποχωρισμόν διατελεί εν καλή πίστει. Το αυτό ισχύει και δια τον έχοντα καλή πίστει νομήν επικαρπίας επί του πράγματος.
  ’ρθρον 1067
  Ο εξ ενοχικής σχέσεως μετά του κυρίου του πράγματος ή άλλου δικαιούχου έχων δικαίωμα να λάβη τα προϊόντα ή άλλα συστατικά του πράγματος, γίνεται κύριος τούτων δια της αποκτήσεως της νομής αυτών.
  ’ρθρον 1068
  Η διάταξις του προηγουμένου άρθρου εφαρμόζεται και αν ο δι' ενοχικής σχέσεως παραχωρήσας εις τρίτον το δικαίωμα να λάβη τα προϊόντα ή άλλα συστατικά, δεν εδικαιούτο μεν εις τούτο αλλά καθ' ον χρόνον ο τρίτος αποκτά την νομήν αυτών, ούτος μεν διατελεί εν καλή πίστει ο δε παραχωρήσας είναι νομεύς του πράγματος.
  
’ρθρον 1069
  Πρόσχωσις
  Το υπό του ποταμού κατά μικρόν και ανεπαισθήτως προστιθέμενον έδαφος εις παραποτάμιον κτήμα ανήκει εις τον κύριον τούτου.
  Πρόσκλυσις
  ’ρθρον 1070
  Εάν εκ της φοράς του ύδατος του ποταμού απεσπάσθη αποτόμως τμήμα γης εκ τινος κτήματος και ηνώθη προς έτερον κτήμα της αυτής ή της άλλης όχθης, η κυριότης δεν απόλλυται εάν εντός έτους ο κύριος επανακτήση την νομήν του αποσπασθέντος ή εγείρη περί τούτου αγωγήν.
  ’ρθρον 1071
  Ποταμία νήσος
  Η εν ποταμώ μη πλευσίμω αναφανείσα νήσος ανήκει εις τους κυρίους των παραποταμίων κτημάτων. Εις έκαστον τούτων ανήκει το τμήμα το περιλαμβανόμενον μεταξύ νοητής γραμμής αγομένης κατά μήκος και εις το μέσον του ποταμού και των καθέτως προς αυτήν αγομένων γραμμών από του άκρου της πλευράς εκάστου κτήματος.
  ’ρθρον 1072
  Εγκαταλειφθείσα κοίτη
  Η εγκαταλειφθείσα κοίτη ποταμού μη πλευσίμου ανήκει εις τους κυρίους των παραποταμίων κτημάτων. Η διάταξις του προηγουμένου άρθρου εφαρμόζεται αναλόγως.
  Οι κύριοι του εδάφους της νέας κοίτης δικαιούνται εντός έτους να αποκαταστήσωσι τον εις την προτέραν κοίτην ρουν.
  ’ρθρον 1073
  Εάν ο βραχίων ποταμού περιβάλη παραποτάμιον κτήμα ή τμήμα τούτου, η επ' αυτού κυριότης δεν απόλλυται.
  ’ρθρον 1074
  Κατάκλυσις εδάφους
  Η κυριότης δεν απόλλυται δια της 
παροδικής           κατακλύσεως            εδάφους           από τον ρουν ομβρίου ύδατος ή εξ εκτάκτου πλησμονής ποταμού.
  
  
  
  
  

Σελ. 105

’ρθρον 1075
  Κατάληψις αδεσπότων
  Ο διανοία κυρίου λαβών εις την νομήν αυτού αδέσποτον κινητόν, καθίσταται κύριος αυτού.
  ’ρθρον 1076
  Κινητόν πράγμα καθίσταται αδέσποτον εάν ο κύριος επί σκοπώ να παραιτηθή της κυριότητος εγκαταλείπη την νομήν αυτού.
  ’ρθρον 1077
  ’γρια ή τιθασσευθέντα ζώα
  Τα άγρια ζώα είναι αδέσποτα εφ' όσον διατελούσιν εν τη φυσική αυτών ελευθερία. ’γρια ζώα εντός περιφράκτου χώρου και ιχθύς εντός ιχθυοτροφείου ή άλλων περικλείστων ιδιοκτήτων υδάτων δεν είναι αδέσποτα. ’γριον ζώον συλληφθέν καθίσταται αδέσποτον εάν ανακτήση την ελευθερίαν του, ο δε κύριος αυτού δεν λάβη αμελλητί τα προς καταδίωξιν αυτού μέτρα. Τιθασσευθέν ζώον καθίσταται αδέσποτον εάν αποβάλη την έξιν της υποστροφής.
  ’ρθρον 1078
  Σμήνος μελισσών
  Σμήνος μελισσών αποδημήσαν καθίσταται αδέσποτον, εάν ο κύριος αυτού δεν λάβη αμελλητί τα προς καταδίωξιν αυτού μέτρα.
  ’ρθρον 1079
  Ο κύριος του σμήνους δικαιούται εις την καταδίωξιν και σύλληψιν αυτού εντός αλλοτρίου ακινήτου και αν έτι τούτο εισήλθεν εις ξένην κενήν κυψέλην, υποχρεούμενος εις την ανόρθωσιν της εκ τούτου ζημίας.
  ’ρθρον 1080
  Εάν αποδημήσαντα σμήνη μελισσών πλειόνων κυρίων ανεμίχθησαν, οι καταδιώξαντες τα σμήνη αυτών κύριοι καθίστανται συγκύριοι του συλληφθέντος ενιαίου σμήνους. Αι μερίδες ορίζονται εκ του αριθμού των καταδιωχθέντων σμηνών.
  ’ρθρον 1081
  Εύρεσις απολωλότων
  Ο ευρών απολωλός υποχρεούται να ειδοποιήση αμελλητί τον απολέσαντα ή τον κύριον ή πάντα άλλον δικαιούχον. Εάν τοιαύτη ειδοποίησις είναι δυσχερής, υποχρεούται να ειδοποιήση την αστυνομικήν αρχήν και να διαβιβάση τα γνωστά εις αυτόν περιστατικά όσα συντελούσιν εις ανεύρεσιν του δικαιούχου. Δεν υποχρεούται εις ειδοποίησιν ο ευρέτης εάν το αντικείμενον δεν είναι αξίας ανωτέρας των εκατόν δραχμών.
Σελ. 106
  
’ρθρον 1082
  Ο ευρέτης υποχρεούται εις φύλαξιν και συντήρησιν του πράγματος, εκτός αν προτιμά να παραδώση τούτο εις την αστυνομικήν αρχήν.
  Εάν το πράγμα υπόκειται εις φθοράν ή η φύλαξις αυτού απαιτή δυσαναλόγους δαπάνας, παραδίδεται εις την αστυνομικήν αρχήν, δυναμένην να προβή εις δημοσίαν εκποίησιν αυτού. Πράγμα προφανώς άνευ αξίας ή πιθανώς μη δυνάμενον δια της εκποιήσεως να αποδώση άξιον λόγου τίμημα, διατίθεται κατά την κρίσιν της αρχής.
  ’ρθρον 1083
  Ο ευρέτης ευθύνεται μόνον δια δόλον και βαρείαν αμέλειαν.
  ’ρθρον 1084
  Η αστυνομική αρχή δικαιούται κατά πάντα χρόνον να απαιτήση όπως παραδοθή εις αυτήν το πράγμα. Ο ευρέτης από της παραδόσεως τούτου εις αυτήν είτε αυθορμήτως είτε κατόπιν προσκλήσεως, απαλλάσσεται πάσης εκ μεταγενεστέρων γεγονότων ευθύνης.
  Δια της αποδόσεως εις τον απολέσαντα ο ευρέτης απαλλάσσεται πάσης υποχρεώσεως έναντι παντός δικαιούχου, εκτός αν εγνώριζεν ότι ο απολέσας είναι κλέπτης.
  ’ρθρον 1085
  Δαπάναι ευρέτου
  Ο ευρέτης δικαιούται να απαιτήση παρά του δικαιούχου πάσαν δικαιολογουμένην κατά τας περιστάσεις δαπάνην προς φύλαξιν και συντήρησιν του πράγματος ή αναζήτησιν του δικαιούχου.
  ’ρθρον 1086
  Εύρετρα
Ο ευρέτης δικαιούται έναντι του 
δικαιούχου        εις      εύρετρα.        Ταύτα       συνί-


στανται εις δέκα τοις εκατόν επί της μέχρι πεντακοσίων δραχμών αξίας του πράγματος κατά τον χρόνον της αποδόσεως, εις πέντε τοις εκατόν επί της πέραν των πεντακοσίων και μέχρι δέκα χιλιάδων δραχμών αξίας και εις δύο τοις εκατόν επί της υπερτέρας αξίας του πράγματος.
  Εάν το πράγμα έχη αξίαν μόνον δια τον δικαιούχον, τα εύρετρα ορίζονται κατ' εύλογον κρίσιν.
  Ο ευρέτης δεν δικαιούται εις εύρετρα εάν αδικαιολογήτως παρέλειψε την ειδοποίησιν ή προσκληθείς απέκρυψε την εύρεσιν.
  ’ρθρον 1087
  Επί των αξιώσεων του ευρέτου δια δαπάνας και εύρετρα εφαρμόζονται αναλόγως αι διατάξεις δια τας εκ δαπανών αξιώσεις του νομέως κατά του διεκδικούντος κυρίου.
  ’ρθρον 1088
  Κτήσις υπό ευρέτου
  Δια της παρελεύσεως έτους από της ειδοποιήσεως εις την αστυνομικήν αρχήν ο ευρέτης κτάται από της ευρέσεως την κυριότητα του πράγματος, εκτός αν εν τω μεταξύ εγνώσθη εις την αρχήν ή εις τον ευρέτην ο δικαιούχος. Δια της αποκτήσεως της κυριότητος αποσβέννυται και παν εμπράγματον δικαίωμα τρίτου.
  ’ρθρον 1089
  Εάν προ της παρελεύσεως του έτους του προηγουμένου άρθρου εγνώσθη ο δικαιούχος, ο ευρέτης δύναται να απαιτήση τας δαπάνας και τα εύρετρα τάσσων προς τούτο προθεσμίαν λήγουσαν ουχί προ της παρελεύσεως του έτους.
  Παρελθούσης απράκτου ταύτης, ο ευρέτης αποκτά την κυριότητα του πράγματος.
  ’ρθρον 1090
  Δια της παραδόσεως του πράγματος εις την αρχήν δεν παραβλάπτονται τα δικαιώματα του ευρέτου.
  Εάν η αρχή προβή εις εκποίησιν, το εντεύθεν εκπλειστηρίασμα υποκαθίσταται εις το πράγμα.
  Απόδοσις του πράγματος ή του εκπλειστηριάσματος εις τον δικαιούχον επιτρέπεται μόνον συναινέσει του ευρέτου.
  ’ρθρον 1091
  Κτήσις από δήμου ή κοινότητος
  Εάν ο ευρέτης δεν παραλάβη εντός της ταχθείσης αυτώ υπό της αστυνομικής αρχής προθεσμίας το αποκτηθέν κατά κυριότητα πράγμα, η κυριότης τούτου περιέρχεται εις τον δήμον ή την κοινότητα του τόπου της ευρέσεως.
  
’ρθρον 1092
  Εύρεσις εντός οικήματος ή άλλου
δημοσίου χώρου
  Ο ευρών πράγμα εις κατωκημένον κτίριον ή εντός χώρου προωρισμένου δια την χρήσιν του κοινού, υποχρεούται να παραδώση τούτο εις τον κύριον του κτιρίου ή τον μισθωτήν ή τον έχοντα την εποπτείαν του χώρου. Εν τη περιπτώσει ταύτη ευρέτης λογίζεται ο εις ον παρεδόθη το πράγμα.
  ’ρθρον 1093
  Κτήσις θησαυρού
  Ο ευρών και εις την νομήν αυτού λαβών πράγμα κινητόν αξίας κεκρυμμένον εντός άλλου πράγματος κινητού ή ακινήτου επί τόσον χρόνον ώστε να μη δύναται να εξακριβωθή ο κύριος αυτού (θησαυρός), καθίσταται κύριος τούτου κατά το ήμισυ. Το έτερον ήμισυ ανήκει εις τον κύριον του πράγματος, εν ω εκρύπτετο ο θησαυρός.
  ΚΕΦΑΛΑΙΟΝ ΠΕΜΠΤΟΝ
  Προστασία της κυριότητος
  ’ρθρον 1094
  Διεκδικητική αγωγή
  Ο κύριος πράγματος δικαιούται να απαιτήση παρά του νομέως ή κατόχου την αναγνώρισιν της κυριότητος αυτού και την απόδοσιν του πράγματος.
  ’ρθρον 1095
  Ο νομεύς δύναται να αρνηθή την απόδοσιν του πράγματος εάν δικαιούται έναντι του κυρίου εις νομήν ή κατοχήν αυτού.
  ’ρθρον 1096
  Ευθύνη ως προς τα ωφελήματα
  Ο νομεύς ενέχεται εις απόδοσιν των μετά την επίδοσιν της αγωγής εξαχθέντων εκ του πράγματος ωφελημάτων. Επί πλέον ευθύνεται και δι' ωφελήματα, άτινα μετά την επίδοσιν της αγωγής εξ ιδίας υπαιτιότητος δεν εισέπραξεν ενώ κατά τους κανόνας τακτικής διαχειρίσεως ηδύνατο να εισπράξη.
  ’ρθρον 1097
  Ευθύνη ως προς το πράγμα
Ο νομεύς από της επιδόσεως της αγωγής ευθύνεται εις αποζημίωσιν του κυρίου εάν εξ υπαιτιότητος αυτού το πράγμα εχειροτέρευσεν ή κατεστράφη ή εξ άλλου λόγου δεν δύναται να αποδοθή.





Σελ. 107
  
’ρθρον 1098
  Νομεύς κακής πίστεως
  Εάν ο νομεύς, καθ' ον χρόνον κατέλαβε το πράγμα ήτο εν κακή πίστει ή βραδύτερον έλαβε γνώσιν ότι δεν δικαιούται εις νομήν, υπέχει από του χρόνου τούτου ως προς το πράγμα και τα εξ αυτού ωφελήματα την ευθύνην, ην και δια τον μετά την επίδοσιν της αγωγής χρόνον. Περαιτέρω ευθύνη τούτου εξ υπερημερίας δεν αποκλείεται.
  ’ρθρον 1099
  Εάν ο νομεύς απέκτησε την νομήν του πράγματος δια παρανόμου πράξεως ευθύνεται εις αποζημίωσιν του κυρίου κατά τας περί αδικοπραξιών διατάξεις.
  ’ρθρον 1100
  Νομεύς καλής πίστεως
  Εάν ο νομεύς επελήφθη καλή τη πίστει της νομής του πράγματος και εξηκολούθησεν ούτω ταύτην, δεν ευθύνεται δια τον προ της επιδόσεως της αγωγής χρόνον ούτε προς απόδοσιν ωφελημάτων εκ του πράγματος ούτε προς αποζημίωσιν δια την χειροτέρευσιν ή καταστροφήν ή αδυναμίαν προς απόδοσιν αυτού.
  ’ρθρον 1101
  Αξίωσις δαπανών αναγκαίων
  Ο καλής πίστεως νομεύς δικαιούται να απαιτήση παρά του κυρίου αποζημίωσιν δια δαπάνας γενομένας επί του πράγματος προς διατήρησιν αυτού καταλλήλου προς τακτικήν εκμετάλλευσιν (δαπάναι αναγκαίαι) ως και προς πληρωμήν βαρών του πράγματος. Αλλά δια συνήθεις δαπάνας συντηρήσεως του πράγματος δεν δικαιούται αποζημιώσεως, εφ' όσον παρέμειναν εις αυτόν τα εκ του πράγματος ωφελήματα.
  ’ρθρον 1102
  Ο κακής πίστεως νομεύς, από δε της επιδόσεως της αγωγής πας νομεύς, δικαιούται αποζημιώσεως δια τας αναγκαίας ή ένεκα βαρών του πράγματος δαπάνας μόνον κατά τας διατάξεις περί διοικήσεως αλλοτρίων.
  ’ρθρον 1103
  Δαπάναι επωφελείς
  Δια δαπάνας, εξ ων επήλθεν αύξησις της αξίας του πράγματος (δαπάναι επωφελείς), δικαιούται εις αποζημίωσιν μόνον ο καλής πίστεως νομεύς δια τον προ της επιδόσεως της αγωγής χρόνον και μόνον εφ' όσον κατά τον χρόνον της αποδόσεως του πράγματος σώζεται η αύξησις της αξίας.
  
  
Σελ. 108
  
’ρθρον 1104
  Δικαίωμα αφαιρέσεως
  Δια το μετά του πράγματος ενωθέν ως συστατικόν αυτού έτερον πράγμα, ο νομεύς έχει το δικαίωμα της αφαιρέσεως.
  Το δικαίωμα αποκλείεται: 1.εάν πρόκειται περί συνήθους δαπάνης συντηρήσεως, δι' ην ο νομεύς ως λαβών τα ωφελήματα, δεν δικαιούται αποζημιώσεως 2.αν ο νομεύς ουδέν ωφελήται εκ της αφαιρέσεως 3.αν καταβάλλεται εις αυτόν η αξία, ην θα είχε το συστατικόν μετά τον αποχωρισμόν.
  ’ρθρον 1105
  Ο νομεύς έχει δικαίωμα αποζημιώσεως ή αφαιρέσεως δια τας υπό του δικαιοπαρόχου αυτού γενομένας δαπάνας, υφ' ους όρους και ούτος θα είχε το δικαίωμα τούτο.
  Η υποχρέωσις του κυρίου εκτείνεται και επί των δαπανών, αίτινες εγένοντο πριν ή ούτος αποκτήση την κυριότητα.
  ’ρθρον 1106
  Δικαίωμα επισχέσεως
  Ο νομεύς δικαιούται εις επίσχεσιν του πράγματος μέχρις ου ικανοποιηθή δια τας οφειλομένας δαπάνας. Δεν έχει το δικαίωμα τούτο, αν απέκτησε το πράγμα δια παρανόμου πράξεως εκ προθέσεως γενομένης.
  ’ρθρον 1107
  Απόσβεσις αξιώσεως δαπανών
  Η ένεκα δαπανών αξίωσις του νομέως περί αποζημιώσεως ή αφαιρέσεως αποσβέννυται επί μεν κινητών μετά πάροδον μηνός, επί δε ακινήτων μετά πάροδον έξ μηνών από της αποδόσεως του πράγματος.
  ’ρθρον 1108
  Αρνητική αγωγή
Εάν η κυριότης προσβάλλεται άλλως ή δι' αφαιρέσεως ή κατακρατήσεως του πράγματος, ο κύριος δικαιούται να απαιτήση κατά του προσβα-


λόντος την άρσιν της προσβολής και την παράλειψιν αυτής εν τω μέλλοντι. Περαιτέρω αξίωσις προς αποζημίωσιν κατά τας περί αδικοπραξιών διατάξεις, δεν αποκλείεται.
  Το δικαίωμα της προηγουμένης παραγράφου δεν παρέχεται εάν ο προσβαλών ενήργησε δυνάμει δικαιώματος.
  Κινητόν περιελθόν εις ξένον ακίνητον
  ’ρθρ.1109.-Ο κύριος κινητού πράγματος, εάν τούτο περιήλθεν εις ξένον ακίνητον, δικαιούται να απαιτήση από τον νομέα τούτου όπως επιτρέψη εις αυτόν την αναζήτησιν και ανάληψιν επί αποζημιώσει δια τας εκ της αναζητήσεως ζημίας.
  Τεκμήριον κυριότητος
  ’ρθρ.1110.-Υπέρ του νομέως κινητού ισχύει το τεκμήριον ότι ούτος είναι κύριος αυτού. Το τεκμήριον δεν αντιτάσσεται κατά προτέρου νομέως, από τον οποίον το πράγμα εξέφυγε δια κλοπής η απωλείας. Αλλ' επί χρημάτων και ανωνύμων τίτλων το τεκμήριον αντιτάσσεται και κατά τούτου.
  ’ρθρ.1111.-Υπέρ του πρότερον νομέως κινητού ισχύει το τεκμήριον ότι ούτος ήτο κύριος αυτού κατά την διάρκειαν της νομής του.
  Πουβλικιανή αγωγή
  ’ρθρ.1112.-Ο αποκτήσας την νομήν ακινήτου μετά των προσόντων της τακτικής χρησικτησίας εάν εξέπεσεν αυτής προ της συμπληρώσεως του χρόνου, δικαιούται να απαιτήση κατά του νεμομένου άνευ εγκύρου ή νομιζομένου τίτλου την απόδοσιν του πράγματος κατά τας διατάξεις περί διεκδικητικής αγωγής εφαρμοζομένας αναλόγως.
  Εάν ο τοιούτος νομεύς ακινήτου προσβάλλεται άλλως ή δι' αφαιρέσεως ή κατακρατήσεως του πράγματος, δικαιούται ωσαύτως της προστασίας, ης και ο κύριος.
  ΚΕΦΑΛΑΙΟΝ ΕΚΤΟΝ
  Συγκυριότης
  Κοινόν πράγμα
  ’ρθρ.1113.-Εάν η κυριότης του πράγματος ανήκη εις πλείονας εξ αδιαιρέτου κατ' ιδανικά μέρη, εφαρμόζονται αι περί κοινωνίας διατάξεις.
  Πραγματική δουλεία εις βάρος ή υπέρ του κοινού
  ’ρθρ.1114.-Επί του κοινού ακινήτου δύναται να συσταθή πραγματική δουλεία υπέρ του εκάστοτε κυρίου ετέρου ακινήτου και αν έτι ούτος είναι συγκύριος επί του δουλεύοντος. Το αυτό ισχύει και περί πραγματικής δουλείας επί ακινήτου υπέρ των εκάστοτε κυρίων κοινού ακινήτου, εάν τις τούτων είναι κύριος του δουλεύοντος.
  
Πράξεις ισχύουσαι κατά των διαδόχων
  ’ρθρ.1115.-Αι διατάξεις των άρθρ. 791 και 796 προκειμένου περί κοινού εμπραγμάτου δικαιώματος εφαρμόζονται μόνον εάν η συμφωνία ή η απόφασις των κοινωνών υπεβλήθη εις τον τύπον του συμβολαιογραφικού εγγράφου και εις μεταγραφήν. Εν τη περιπτώσει του άρθρ. 791 μεταγραφή απαιτείται και δια την δικαστικήν απόφασιν.
  Έκαστος συγκύριος έναντι τρίτων
  ’ρθρ.1116.-Έκαστος των συγκυρίων δικαιούται έναντι τρίτων να ασκή δι' ολόκληρον το πράγμα τας εκ της κυριότητος αξιώσεις. Διεκδικών όμως το όλον πράγμα, οφείλει να απαιτήση την προς πάντας τους συγκυρίους απόδοσιν αυτού.
  Αναγκαία συγκυριότης επί ιδιοκτησίας ορόφου
  ’ρθρ.1117.-Επί οικοδομής, ο κύριος ορόφου ή διαμερίσματος τούτου είναι αυτοδικαίως συγκύριος εξ αδιαιρέτου κατ' ανάλογον μερίδα επί των μερών του όλου ακινήτου, άτινα χρησιμεύουσιν εις κοινήν και των λοιπών κυρίων χρήσιν, ως είναι ιδία το έδαφος, τα θεμέλια, οι πρωτότοιχοι, η στέγη, η αυλή.
  ΚΕΦΑΛΑΙΟΝ ΕΒΔΟΜΟΝ
  Πραγματικαί δουλείαι
  Έννοια
  ’ρθρ.1118.-Επί ακινήτου δύναται να αποκτηθή εμπράγματον δικαίωμα υπέρ του εκάστοτε κυρίου άλλου ακινήτου παρέχον ωφέλειάν τινα εις τούτον (δουλεία πραγματική). (Βλ. Εισαγ. Ν. άρθρ. 51 και 57).
  ’ρθρ.1119.-Δια της πραγματικής δουλείας ο κύριος του δουλεύοντος φέρει το βάρος είτε να ανέχεται χρησιμοποίησίν τινα υπό του κυρίου του δεσπόζοντος είτε να παραλείπη ωρισμένας πράξεις, ας θα εδικαιούτο να επιχειρηθή εκ του δικαιώματος της κυριότητός του.
  ’ρθρ.1120.-Πραγματικαί δουλείαι εν τη εννοία του προηγουμένου άρθρου είναι ιδία: η δουλεία οδού, η δουλεία διοχετεύσεως ή αποχετεύσεως ή αντλήσεως ύδατος ή ποτισμού θρεμμάτων του δεσπόζοντος ή βοσκής ή ξυλεύσεως, η δουλεία εκπομπής εις το δουλεύον του ύδατος της στέγης του δεσπόζοντος, η δουλεία εξώστου ή προστέγου επί του δουλεύοντος ή στηρίξεως της οικοδομής επί του γειτονικού κτιρίου, η δουλεία υπονόμου, η του μη υψούν, ή του μη εμποδίζειν το φως ή την θέαν του δεσπόζοντος.







Σελ. 109
  
Σύστασις
  ’ρθρ.1121.-Αι πραγματικαί δουλείαι συνιστώνται δια δικαιοπραξίας ή δια χρησικτησίας. Αι διατάξεις περί χρησικτησίας επί ακινήτων και περί μεταβιβάσεως τούτων δια συμφωνίας εφαρμόζονται αναλόγως και επί της συστάσεως των πραγματικών δουλειών.
  Πλείονες κύριοι
  ’ρθρ.1122.-Εάν το δεσπόζον ή το δουλεύον ακίνητον ανήκη εις πλείονας, προς σύστασιν δουλείας δια δικαιοπραξίας απαιτείται η συναίνεσις πάντων.
  Χρησικτησία επί δουλείας του μη ποιήσαι
  ’ρθρ.1123.-Εάν η δουλεία συνίσταται εις το μη ποιήσαι, η προς έκτακτον χρησικτησίαν νομή άρχεται, αφ' ης ο κύριος του δεσπόζοντος απηγόρευσεν εις τον κύριον του δουλεύοντος την πράξιν, ης η παράλειψις αποτελεί το περιεχόμενον της δουλείας.
  Έκτασις δουλείας
  ’ρθρ.1124.-Το δικαίωμα της δουλείας εκτείνεται μόνον μέχρι της εξυπηρετουμένης ανάγκης του δεσπόζοντος. Νέαι ανάγκαι τούτου, εν αμφιβολία, δεν συνεπάγονται αλλοίαν επιβάρυνσιν δια τον κύριον του δουλεύοντος.
  ’ρθρ.1125.-Εν τω δικαιώματι της δουλείας περιλαμβάνεται πάσα πράξις του δικαιούχου αναγκαία προς άσκησιν αυτής. Οφείλει όμως ούτος να ασκή το δικαίωμα αυτού μετά της δυνατής φειδούς προς τα συμφέροντα του κυρίου του δουλεύοντος.
  Διατήρησις κατασκευάσματος εν τω δουλεύοντι
  ’ρθρ.1126.-Εάν προς άσκησιν της δουλείας διατηρήται εν τω δουλεύοντι ακινήτω κατασκεύασμά τι, ο δικαιούχος υποχρεούται να διατηρή αυτό εν κανονική καταστάσει, εφ' όσον τούτο απαιτεί το συμφέρον του κυρίου του δουλεύοντος. Εάν το κατασκεύασμα εξυπηρετή και το συμφέρον του κυρίου του δουλεύοντος, την προς συντήρησιν υποχρέωσιν φέρουσιν αμφότεροι αναλόγως του συμφέροντος εκάστου, εκτός αν άλλως συνεφωνήθη.
  ’ρθρ.1127.-Εάν η δουλεία συνίσταται εις δικαίωμα όπως ο δικαιούχος διατηρή οικοδομικόν κατασκεύασμα επί οικοδομικού κατασκευάσματος του δουλεύοντος ακινήτου, ο κύριος τούτου, εάν δεν συνεφωνήθη άλλως, υποχρεούται να συντηρή το ίδιον αυτού κατασκεύασμα, εφ' όσον απαιτεί τούτο το συμφέρον του δικαιούχου.






Σελ. 110
  
Μεταβολή τρόπου ασκήσεως δουλείας
  ’ρθρ.1128.-Ο κύριος του δουλεύοντος δικαιούται να απαιτήση επί προκαταβολή της αναγκαιούσης δαπάνης, όπως μεταβληθή ο τρόπος της ασκήσεως της δουλείας, εάν ο μεν οικονομικός αυτής σκοπός επιτυγχάνεται εξ ίσου και δια της τοιαύτης μεταβολής, ο δε μέχρι τούδε τρόπος της ασκήσεως είναι ιδιαιτέρως επαχθής δι' αυτόν.
  Το αυτό ισχύει και δια την μεταβολήν της θέσεως, εν η μέχρι τούδε ασκείται επί του ακινήτου η δουλεία.
  Χρήσις δουλεύοντος υπό του κυρίου
  ’ρθρ.1129.-Η ύπαρξις της δουλείας δεν στερεί τον κύριον του δουλεύοντος του δικαιώματος προς ομοίαν υπέρ εαυτού χρησιμοποίησιν τούτου, εκτός αν άλλως συνεφωνήθη ή αν το δουλεύον δεν επαρκή προς τοιαύτην χρησιμοποίησιν.

  
’ρθρον 1130
  Διαίρεσις δεσπόζοντος
  Εάν διαιρεθή το δεσπόζον ακίνητον η δουλεία εξακολουθεί υφισταμένη υπέρ των καθ' έκαστον μερών, αλλ' η άσκησις αυτής δεν δύναται να είναι επαχθεστέρα δια τον κύριον του δουλεύοντος. Η δουλεία αποσβέννυται ως προς το καθ' έκαστον μέρος, δι' ο δεν παρέχει χρησιμότητα.
  ’ρθρον 1131
  Διαίρεσις δουλεύοντος
  Εάν διαιρεθή το δουλεύον, η δουλεία εξακολουθεί επί των καθ' έκαστον μερών. Αποσβέννυται όμως αύτη ως προς το καθ' έκαστον μέρος, εφ' ου εκ της φύσεως της δουλείας ή εκ της συμβάσεως έπαυσεν η άσκησις αυτής.
  ’ρθρον 1132
  Προστασία επί δουλείας
  Ο έχων δικαίωμα πραγματικής δουλείας, επί πλειόνων δε δικαιούχων και είς έκαστος τούτων, δικαιούται εν περιπτώσει προσβολής να απαιτήση κατά του προσβαλόντος την αναγνώρισιν της δουλείας και την άρσιν της προσβολής, έτι δε την παράλειψιν ταύτης εν τω μέλλοντι. Περαιτέρω αξίωσις προς αποζημίωσιν κατά τας περί αδικοπραξιών διατάξεις δεν αποκλείεται.
  Το δικαίωμα της προηγουμένης παραγράφου δεν παρέχεται αν ο προσβαλών ενήργησε δυνάμει δικαιώματος.
  ’ρθρον 1133
  Κατά του νεμομένου το δουλεύον άνευ εγκύρου ή νομιζομένου τίτλου απολαύει της προστασίας του προηγουμένου άρθρου και ο αποκτήσας την νομήν της δουλείας μετά των προσόντων της τακτικής χρησικτησίας, εάν προ της συμπληρώσεως του χρόνου προσβάλλεται εν τη ασκήσει αυτής.
  ’ρθρον 1134
  Απόσβεσις δουλείας
  Η δουλεία αποσβέννυται δια μονομερούς δηλώσεως του δικαιούχου περί παραιτήσεως, γινομένης είτε δια διατάξεως τελευταίας βουλήσεως είτε δια συμβολαιογραφικού εγγράφου υποβαλλομένου εις μεταγραφήν. Εάν τρίτος έχη επί του δεσπόζοντος εμπράγματον δικαίωμα, απαιτείται και η συναίνεσις τούτου, εφ' όσον εκ της παραιτήσεως παραβλάπτεται το δικαίωμα αυτού.
  ’ρθρον 1135
  Η δουλεία αποσβέννυται δια της ολικής καταστροφής του δεσπόζοντος ή του δουλεύοντος ακινήτου.
  ’ρθρον 1136
  Η δουλεία αποσβέννυται εφ' όσον ένεκα πραγματικών ή νομικών λόγων η άσκησις αυτής καθίσταται αδύνατος.
  
’ρθρον 1137
  Η δουλεία αποσβέννυται εάν η κυριότης του δεσπόζοντος και του δουλεύοντος περιέλθη εις το αυτό πρόσωπον.
  ’ρθρον 1138
  Η δουλεία αποσβέννυται δι' εικοσαετούς αχρησίας. Επί πλειόνων δικαιούχων αρκεί η παρ' ενός άσκησις.
  ’ρθρον 1139
  Η εικοσαετία άρχεται επί δουλειών ασκουμένων κατά διαλείμματα, από της τελευταίας ασκήσεως. Επί δουλειών, ων το περιεχόμενον συνίσταται εις συνεχή άσκησιν, άρχεται αφ' ης εν τω δουλεύοντι εγένετο κατασκεύασμα διακωλύον την άσκησιν της δουλείας.
  Η αχρησία διακόπτεται δια της εγέρσεως αγωγής υπό του δικαιούχου.
  ’ρθρον 1140
  Η δι' αχρησίας απόσβεσις της δουλείας δεν εμποδίζεται δια της ασκήσεως αυτής κατά τρόπον ή χρόνον διάφορον του προσήκοντος τη δουλεία.
  ’ρθρον 1141
  Η αχρησία δεν άρχεται και αρξαμένη δεν συνεχίζεται καθ' ο διάστημα αναστέλλεται η παραγραφή της περί προστασίας της δουλείας αγωγής ή εμποδίζεται κατά νόμον η συμπλήρωσις της παραγραφής ταύτης.
  ΚΕΦΑΛΑΙΟΝ ΟΓΔΟΟΝ
  Προσωπικαί δουλείαι
  ’ρθρον 1142
  Επικαρπίας έννοια
  Η προσωπική δουλεία της επικαρπίας συνίσταται εις το εμπράγματον  δικαίωμα του επικαρπωτού προς πλήρη χρήσιν και κάρπωσιν αλλοτρίου, πράγματος διατηρουμένης της ουσίας αυτού ακεραίας.
  ’ρθρον 1143
  Σύστασις
  Η επικαρπία συνιστάται δια δικαιοπραξίας ή δια χρησικτησίας. Αι διατάξεις περί χρησικτησίας επί κινητών ή ακινήτων και περί μεταβιβάσεως της κυριότητος αυτών δια συμφωνίας εφαρμόζονται αναλόγως και επί συστάσεως επικαρπίας επί τούτων.
  ’ρθρον 1144
  Επικαρπία δύναται να συσταθή και επί ιδανικού μέρους του πράγματος.




Σελ. 111
  
’ρθρον 1145
  Βεβαίωσις της καταστάσεως του πράγματος
  Ο επικαρπωτής πράγματος δικαιούται να απαιτήση όπως δαπάνη αυτού δια πραγματογνωμόνων διοριζομένων υπό του δικαστηρίου βεβαιωθή η κατάστασις του πράγματος. Το αυτό δικαίωμα έχει και ο κύριος.
  ’ρθρον 1146
  Απογραφή επί ομάδος πραγμάτων
  Εάν αντικείμενον της επικαρπίας είναι ομάς πραγμάτων, ο επικαρπωτής και ο κύριος υποχρεούνται αμοιβαίως να συμπράξωσι προς σύνταξιν απογραφής αυτών. Την δαπάνην φέρει ο αιτών τούτο.
  ’ρθρον 1147
  Ο επικαρπωτής δικαιούται να νέμεται το πράγμα.
  ’ρθρον 1148
  Υποχρεώσεις επικαρπωτού
  Ο επικαρπωτής εν τη ασκήσει της επικαρπίας υποχρεούται να διατηρή τον μέχρι τούδε οικονομικόν προορισμόν του πράγματος και να μεταχειρίζεται τούτο επιμελώς και κατά τους κανόνας τακτικής εκμεταλλεύσεως. Δεν δικαιούται να επιφέρη ουσιώδεις μεταβολάς.
  ’ρθρον 1149
  Επί επικαρπίας δάσους ή μεταλλείου ή ορυχείου, ο επικαρπωτής ή ο κύριος δικαιούται να απαιτήση όπως η εκμετάλλευσις καθορισθή επί τη βάσει σχεδίου δαπάνη αμφοτέρων.
  ’ρθρον 1150
  Έκτακτος καρποφορία
  Καρποί συλλεγέντες υπό του επίκαρπωτού καθ' υπέρβασιν της τακτικής εκμεταλλεύσεως ή εξ εκτάκτων περιστατικών, περιέρχονται κατά το υπερβάλλον εις τον κύριον.
  ’ρθρον 1151
  Ο επικαρπωτής ως προς τον θησαυρόν
  Το δικαίωμα του επικαρπωτού δεν εκτείνεται και επί του ανήκοντος εις τον κύριον μέρους εκ του ανευρεθέντος εν τω πράγματι θησαυρού.
  ’ρθρον 1152
  Επισκευαί πράγματος
  Ο επικαρπωτής υποχρεούται να φροντίζη δι' επισκευήν ή ανακαίνισιν του πράγματος, φέρων τας προς τούτο δαπάνας μόνον εφ' όσον αύται ανάγονται εις την συνήθη συντήρησιν του πράγματος.
  
Σελ. 112
  
’ρθρον 1153
  Υποχρέωσις προς ειδοποίησιν του κυρίου
  Ο επικαρπωτής υποχρεούται να ειδοποιή αμελλητί τον κύριον περί πάσης βλάβης του πράγματος ή περί της ανάγκης εκτάκτου επισκευής αυτού ή περί επιβαλλομένου μέτρου προφυλακτικού κατά μη προβλεφθέντος κινδύνου. Το αυτό ισχύει και αν τρίτος αντιποιήται δικαίωμά τι επί του πράγματος.
  Αμελούντος ή αρνουμένου του κυρίου προς λήψιν μέτρων εις αποτροπήν της βλάβης ή του κινδύνου, προβαίνει εις ταύτα ο επικαρπωτής δαπάναις του κυρίου.
  ’ρθρον 1154
  Υποχρέωσις ασφαλίσεως
  Ο επικαρπωτής υποχρεούται να ασφαλίζη ιδία δαπάνη το πράγμα υπέρ του κυρίου κατά του πυρός ή άλλων κινδύνων δια τον χρόνον της επικαρπίας, εφ' όσον τούτο επιβάλλεται εκ των κανόνων της τακτικής εκμεταλλεύσεως. Εάν παρέλαβεν ησφαλισμένον το πράγμα, υποχρεούται υπό τους αυτούς όρους εις τα ασφάλιστρα του χρόνου της επικαρπίας.
  ’ρθρον 1155
  Υποχρέωσις δια τα βάρη
Ο επικαρπωτής υποχρεούται έναντι του κυρίου να φέρη διαρκούσης της επικαρπίας τα δημόσια βάρη του πράγματος, πλην των εκτάκτων. Υφισταμένης υποθήκης επί τούτου  κατά   την  σύστασιν   της  επικαρπίας,  υποχρεού-



ται επίσης έναντι του κυρίου διαρκούσης ταύτης εις τους τόκους του χρέους ή εις μέρος τούτων κατ' αναλογίαν και προς τας άλλας τυχόν υπέρ του χρέους υποθήκας.
  ’ρθρ.1156.-Ο επικαρπωτής ολοκλήρου περιουσίας ή ποσοστού μέρους αυτής υποχρεούται να καταβάλη τον τόκον ή το αντίστοιχον μέρος τούτου δια τα κατά την σύστασιν της επικαρπίας υφιστάμενα χρέη του κυρίου.
  Υποχρεούται επίσης να καταβάλη τας περιοδικάς παροχάς διατροφής εκ γεγεννημένης ήδη κατά την σύστασιν της επικαρπίας υποχρεώσεως του κυρίου.
  Δαπάναι μη βαρύνουσαι τον επικαρπωτήν
  ’ρθρ.1157.-Δια δαπάνας του επικαρπωτού, εις ας ούτος δεν υπεχρεούτο, ενέχεται κατά τας περί διοικήσεως αλλοτρίων διατάξεις ο καθ' ον χρόνον εγένοντο αύται κύριος. Ο επικαρπωτής δικαιούται να αφαιρέση το υπ' αυτού γενόμενον κατασκεύασμα επί του πράγματος.
  Χειροτέρευσις εκ κανονικής καρπώσεως
  ’ρθρ.1158.-Ο επικαρπωτής δεν ευθύνεται δια μεταβολήν ή χειροτέρευσιν του πράγματος επενεχθείσαν δια της κανονικής ασκήσεως της επικαρπίας.
  Υποχρέωσις επικαρπωτού προς ασφάλειαν
  ’ρθρ.1159.-Ο κύριος του πράγματος, αν δεν ωρίσθη άλλως, δικαιούται να απαιτήση ασφάλειαν παρά του επικαρπωτού εάν η άσκησις της επικαρπίας γίνεται κατά τρόπον απειλούντα σπουδαίως τα δικαιώματα του κυρίου. Της ασφαλείας απαλλάσσεται ο δωρητής παρακρατήσας υπέρ εαυτού την επικαρπίαν.
  ’ρθρ.1160.-Εάν ο επικαρπωτής δεν παρέχη ή αδυνατή να παράσχη την διαταχθείσαν ασφάλειαν, ή αν προσβάλλη σπουδαίως τα δικαιώματα του κυρίου, αιτήσει τούτου το δικαστήριον διατάσσει την εκμίσθωσιν του πράγματος ή αναθέτει την άσκησιν της επικαρπίας δια λογαριασμόν του επικαρπωτού εις διαχειριστήν. Διαχειριστής δύναται να ορισθή και ο κύριος. Η διαχείρισις αίρεται παρεχομένης ασφαλείας ή εκλιπούσης της αιτίας, εξ ης προεκλήθη.
  Απόδοσις πράγματος εν λήξει
  ’ρθρ.1161.-Ο επικαρπωτής υποχρεούται μετά το πέρας της επικαρπίας να αποδώση το πράγμα εις τον κύριον. Εν τη μεταξύ επικαρπωτού και κυρίου του πράγματος σχέσει, ο παραχωρήσας την επικαρπίαν λογίζεται υπέρ του επικαρπωτού ως κύριος, εκτός αν ο επικαρπωτής γνωρίζη ότι ο παραχωρήσας δεν είναι κύριος.
  ’ρθρ.1162.-Ο επικαρπωτής αγροτικού κτήματος κατά την λήξιν της επικαρπίας δεν έχει δικαίωμα επί των έτι ηρτημένων κατά την λήξιν ταύτην καρπών. Δύναται όμως να απαιτήση τας προς παραγωγήν τούτων δαπάνας, εφ' όσον δεν υπερβαίνουσιν αύται την αξίαν των καρπών.
  
’ρθρ.1163.-Ο επικαρπωτής αγροτικού κτήματος κατά την λήξιν της επικαρπίας υποχρεούται να καταλίπη εκ των προϊόντων του κτήματος, ιδίως σπόρου, χόρτου και λιπάσματος, όσον απαιτείται προς τακτικήν καλλιέργειαν του κτήματος μέχρι της νέας εσοδείας. Εφ' όσον όμως δεν παρέλαβε τοιαύτα όταν εισήλθεν εις το κτήμα, έχει αξίωσιν αποζημιώσεως δι' αυτά κατά του κυρίου.
  Τύχη εκμισθώσεως εν λήξει επικαρπίας
  ’ρθρ.1164.-Εάν η επικαρπία ακινήτου λήξη διαρκούσης της υπό του επικαρπωτού γενομένης εκμισθώσεως του ακινήτου, ως προς την εξακολούθησιν της μισθώσεως ως και την προκαταβολήν ή εκχώρησιν ή κατάσχεσιν μισθωμάτων αυτής, εφαρμόζονται αναλόγως αι διατάξεις περί εκποιήσεως του μισθίου ακινήτου διαρκούσης της μισθώσεως.
  Παραγραφή
  ’ρθρ.1165.-Αι αξιώσεις του κυρίου κατά του επικαρπωτού ένεκα μεταβολής ή χειροτερεύσεως του πράγματος, ως και αι αξιώσεις του επικαρπωτού ένεκα δαπανών ή προς αφαίρεσιν κατασκευάσματος, παραγράφονται μετά παρέλευσιν έξ μηνών από της αποδόσεως του πράγματος.
  Η επικαρπία αμεταβίβαστος
  ’ρθρ.1166.-Η επικαρπία, ενόσω δεν ωρίσθη άλλως, είναι αμεταβίβαστος. Η άσκησις αυτής δύναται να μεταβιβασθή εις άλλον δια χρόνον μη υπερβαίνοντα την διάρκειαν της επικαρπίας, επιφυλαττομένης της διατάξεως του άρθρ. 1164.
  Απόσβεσις επικαρπίας
  ’ρθρ.1167.-Η επικαρπία, ενόσω δεν ωρίσθη άλλως, αποσβέννυται δια του θανάτου του επικαρπωτού. Επικαρπία υπέρ νομικού προσώπου εκλείπει μετά τούτου.
  ’ρθρ.1168.-Η επικαρπία αποσβέννυται άμα ενωθή εις το αυτό πρόσωπον μετά της κυριότητος.
  ’ρθρ.1169.-Η επικαρπία αποσβέννυται δια μονομερούς δηλώσεως του δικαιούχου προς τον κύριον περί παραιτήσεως. Επί ακινήτων η δήλωσις γίνεται δια συμβολαιογραφικού εγγράφου κοινοποιουμένου εις τον κύριον και υποβαλλομένου εις μεταγραφήν.










Σελ. 113
  
’ρθρ.1170.-Οι λόγοι αποσβέσεως των πραγματικών δουλειών ένεκα της καταστροφής του δουλεύοντος πράγματος, του αδυνάτου της ασκήσεως και της αχρησίας, εφαρμόζονται αναλόγως και επί επικαρπίας πράγματος. Η εικοσαετία επί αχρησίας άρχεται από της τελευταίας ασκήσεως.
  Επί καταστροφής ή αναγκαστικής
απαλλοτριώσεως του πράγματος
  ’ρθρ.1171.-Η επικαρπία του πράγματος εκτείνεται και επί του οφειλομένου δι' αυτό ανταλλάγματος ή ποσού αποζημιώσεως, ιδία ένεκα καταστροφής ή συμβάσεως ασφαλίσεως ή αναγκαστικής απαλλοτριώσεως αυτού.
  ’ρθρ.1172.-Κατά την περίπτωσιν του προηγουμένου άρθρου ο κύριος ή ο επικαρπωτής δικαιούται να απαιτήση ίνα το ληφθέν ποσόν δαπανηθή εις αποκατάστασιν ή αντικατάστασιν του πράγματος, εφ' όσον τοιαύτη πράξις ανταποκρίνεται εις τους κανόνας τακτικής εκμεταλλεύσεως.
  Προστασία επικαρπωτού
  ’ρθρ.1173.-Επί προσβολής του δικαιώματος του επικαρπωτού εφαρμόζονται αναλόγως αι περί προστασίας της κυριότητος διατάξεις.
  Επικαρπία επί αναλωτών
  ΄Αρθρ.1174.-Εάν αντικείμενον της επικαρπίας είναι πράγματα αναλωτά ο επικαρπωτής, ενόσω δεν ωρίσθη άλλως, γίνεται κύριος αυτών υποχρεούμενος εις το τέλος της επικαρπίας να αποδώση κατ' επιλογήν του παραχωρήσαντος την επικαρπίαν είτε την αξίαν, ην ταύτα είχον κατά τον χρόνον της συστάσεως αυτής, είτε έτερα πράγματα της αυτής ποσότητος και ποιότητος.
  ’ρθρ.1175.-Επί επικαρπίας αναλωτών πραγμάτων ο επικαρπωτής, αν δεν ωρίσθη άλλως, υποχρεούται εις ασφάλειαν προ της παραδόσεως αυτών. Της ασφαλείας απαλλάσσεται ο επικαρπωτής: 1.επί χρημάτων, αν ταύτα κατατεθώσι παρ' ασφαλεί τραπέζη ή άλλω πιστωτικώ ιδρύματι συν τη επιφυλάξει δικαιώματος επικαρπίας· 2.εάν είναι ο δωρητής παρακρατήσας υπέρ εαυτού την επικαρπίαν.










Σελ. 114

  
Επικαρπία ανωνύμων τίτλων
  ’ρθρ.1176.-Δια την επικαρπίαν ανωνύμων τίτλων εφαρμόζονται αι διατάξεις περί επικαρπίας πράγματος. Ο επικαρπωτής προ της παραδόσεως, εάν δεν ωρίσθη άλλως, υποχρεούται εις παροχήν ασφαλείας. Ταύτης απαλλάσσεται: 1.εάν οι τίτλοι κατατεθώσι παρ' ασφαλεί τραπέζη ή άλλω πιστωτικώ ιδρύματι συν τη επιφυλάξει δικαιώματος επικαρπίας· 2.εάν επικαρπωτής είναι ο δωρητής παρακρατήσας υπέρ εαυτού την επικαρπίαν.
  Εις την νομήν των προσηρτημένων τοκομεριδίων ή μερισματογράφων δικαιούται ο επικαρπωτής άνευ παροχής ασφαλείας.
  ’ρθρ.1177.-Επί επικαρπίας μετοχών εταιρίας ο επικαρπωτής, εφ' όσον δεν ωρίσθη άλλως, δικαιούται να μετέχη εις τας συνελεύσεις των μετόχων της εταιρίας.

  
Επικαρπία δικαιώματος
  ’ρθρ.1178.-Επικαρπία δύναται να συσταθή και επί δικαιώματος. Η σύστασις αυτής γίνεται καθ' ον τρόπον και η μεταβίβασις του δικαιώματος. Δικαιώματα μη μεταβιβαστά δεν είναι δεκτικά επικαρπίας.
  Ιδίως επικαρπία απαιτήσεως.
  ’ρθρ.1179.-Ο επικαρπωτής απαιτήσεως δικαιούται εις την κάρπωσιν αυτής.
  Εάν η απαίτησις δεν είναι χρηματική δικαιούται και εις είσπραξιν αυτής. Από της εισπράξεως είναι επικαρπωτής πράγματος.
  ’ρθρ.1180.-Εάν η υπό επικαρπίαν απαίτησις είναι χρηματική, εις είσπραξιν του κεφαλαίου δικαιούται και υποχρεούται ο δανειστής και ο επικαρπωτής από κοινού. Αντί της εισπράξεως ή μετά την είσπραξιν εκάτερος δικαιούται να απαιτήση την ασφαλή και έντοκον τοποθέτησιν του κεφαλαίου συν τη επιφυλάξει του δικαιώματος του επικαρπωτού. Το είδος της τοποθετήσεως προσδιορίζει ούτος.
  ’ρθρ.1181.-Ο επικαρπωτής ισοβίου προσόδου δικαιούται να εισπράττη τας περιοδικάς παροχάς, αίτινες προσήκουσιν εις το υπό επικαρπίαν δικαίωμα.
  ’ρθρ.1182.-Επί της επικαρπίας δικαιώματος κατά τα λοιπά εφαρμόζονται αναλόγως αι περί επικαρπίας πραγμάτων διατάξεις, ενόσω εκ του νόμου ή εκ της φύσεως της επικαρπίας δικαιώματος δεν προκύπτει άλλο τι.
  Οίκησις
  ’ρθρ.1183.-Η προσωπική δουλεία της οικήσεως συνίσταται εις το εμπράγματον και αποκλειστικόν δικαίωμα του δικαιούχου όπως χρησιμοποιή προς κατοικίαν αλλοτρίαν οικοδομήν ή διαμέρισμα αυτής.
  ’ρθρ.1184.-Ο έχων την οίκησιν δικαιούται να κατοική εν τη οικοδομή μετά της οικογενείας αυτού και του αναλόγου προς την κοινωνικήν αυτού θέσιν υπηρετικού προσωπικού.
  ’ρθρ.1185.-Η οίκησις είναι αμεταβίβαστος και αποσβέννυται δια του θανάτου του δικαιούχου.
  ’ρθρ.1186.-Επί της οικήσεως δεν υφίσταται αξίωσις προς παροχήν ασφαλείας. Ο δικαιούχος δεν υποχρεούται εις ασφάλισιν της οικοδομής.
  ’ρθρ.1187.-Επί της οικήσεως κατά τα λοιπά εφαρμόζονται αναλόγως αι περί επικαρπίας ακινήτων γενικαί διατάξεις, εφ' όσον συμβιβάζονται και προς την φύσιν της οικήσεως.
  
’λλαι προσωπικαί δουλείαι
  ’ρθρ.1188.-Επί ακινήτου δύναται να συσταθή εμπράγματον δικαίωμα προσωπικής δουλείας παρέχον εξουσίαν ή χρησιμότητά τινα υπέρ ωρισμένου προσώπου (περιωρισμέναι προσωπικαί δουλείαι).
  Αύται δύνανται να συνίστανται και εις παν ό,τι αποτελεί περιεχόμενον πραγματικής δουλείας.
  ’ρθρ.1189.-Η έκτασις της περιωρισμένης προσωπικής δουλείας εν αμφιβολία προσδιορίζεται εκ των προσωπικών αναγκών του δικαιούχου.
  ’ρθρ.1190.-Η περιωρισμένη προσωπική δουλεία, ενόσω δεν ωρίσθη άλλως, είναι αμεταβίβαστος, αποσβέννυται δε δια του θανάτου του δικαιούχου, ή αφ' ης εξέλιπε το υπέρ ου αύτη νομικόν πρόσωπον.
  ’ρθρ.1191.-Επί των περιωρισμένων προσωπικών δουλειών κατά τα λοιπά εφαρμόζονται αι περί πραγματικών δουλειών διατάξεις, εφ' όσον αύται συμβιβάζονται και προς την φύσιν των προσωπικών δουλειών.
  ΚΕΦΑΛΑΙΟΝ ΕΝΑΤΟΝ
  Μεταγραφή
  Μεταγραπτέαι πράξεις
  ’ρθρ.1192.-Μεταγράφονται εν τω γραφείω των μεταγραφών της περιφερείας του ακινήτου: 1.αι εν ζωή δικαιοπραξίαι, περιλαμβανομένων και των αιτία θανάτου δωρεών, δι' ων συνιστάται, μετατίθεται, καταργείται εμπράγματον δικαίωμα (εμπράγματοι δικαιοπραξίαι) επί ακινήτων.·2.αι επιδικάσεις ή υπό της αρχής γινόμενοι προσκυρώσεις ή κατακυρώσεις κυριότητος επί ακινήτου ή εμπραγμάτου δικαιώματος επί τούτου.·3.αι εκθέσεις περί δικαστικής διανομής ακινήτου.·4.αι τελεσίδικοι δικαστικαί αποφάσεις, αι περιέχουσαι καταδίκην εις δήλωσιν βουλήσεως περί εμπραγμάτων δικαιοπραξίας επί ακινήτου.
  "5.Οι τελεσίδικες δικαστικές αποφάσεις με τις οποίες αναγνωρίζεται κυριότητα ή άλλο εμπράγματο δικαίωμα σε ακίνητο, που έχουν κτηθεί με έκτακτη χρησικτησία".
  Το εδάφ. 5, προστέθηκε από την παρ. 1 άρθρ. 55 Νόμ. 2298/1995, ΦΕΚ Α΄ 62 (τόμ. 10, σελ. 154,221).
  Αποδοχή κληρονομίας ή κληροδοσίας
  ’ρθρ.1193.-Μεταγράφεται επίσης εν τω γραφείω των μεταγραφών της περιφερείας του ακινήτου πάσα αποδοχή κληρονομίας ή κληροδοσίας, εφ' όσον δι' αυτής περιέρχεται εις τον κληρονόμον ή τον κληροδόχον ακίνητον της κληρονομίας ή εμπράγματον  δικαίωμα   επί   τούτου   ή  εμπράγμα-



(Αντί για τη σελ. 115) Σελ. 115(α)
Τεύχος 1209-Σελ. 3

τον δικαίωμα επί αλλοτρίου ακινήτου, ή καταργείται τοιούτο δικαίωμα. Δια την μεταγραφήν απαιτείται να βεβαιωθή ο θάνατος του κληρονομουμένου.
  Πώς γίνεται η μεταγραφή
  ’ρθρ.1194.-Η μεταγραφή συνίσταται εις την εν περιλήψει καταχώρησιν της μεταγραπτέας πράξεως εν τω βιβλίω μεταγραφών κατά χρονολογικήν σειράν προσαγωγής. Η περίληψις περιέχει τα κύρια γνωρίσματα της πράξεως. Η καταχώρισις βεβαιούται και επί του μεταγραφομένου εγγράφου, τούτο δε φυλάσσεται εν τω γραφείω των μεταγραφών.
  Την μεταγραφήν δύναται να ζητήση πας δικαιολογών έννομον συμφέρον.
  ’ρθρ.1195.-Η μεταγραπτέα αποδοχή κληρονομίας ή κληροδοσίας δέον να προκύπτη εκ δημοσίου εγγράφου. Αντί της αποδοχής της κληρονομίας δύναται να μεταγραφή το κληρονομητήριον.
  Έλλειψις περί την ταυτότητα του ακινήτου
  ’ρθρ.1196.-Η μεταγραφή είναι άκυρος εάν εκ της μεταγραφομένης πράξεως δεν προκύπτη η ταυτότης του ακινήτου.
  ’ρθρ.1197.-Εάν εκ της περί αποδοχής της κληρονομίας ή κληροδοσίας πράξεως δεν προκύπτη η ταυτότης του ακινήτου και το επ' αυτού εμπράγματον δικαίωμα, όπερ αφορά η αποδοχή, ο αιτών την μεταγραφήν δέον να παραδώση εις το γραφείον των μεταγραφών έκθεσιν υπογεγραμμένην υπ' αυτού περιέχουσαν και τα στοιχεία ταύτα.
  Παράλειψις μεταγραφής
  ’ρθρ.1198.-"Χωρίς μεταγραφή στις περιπτώσεις των άρθρ. 1192 εδαφ. 1 έως 4 και 1193", δεν επέρχεται η μεταβίβαση της κυριότητος του ακινήτου ή η σύσταση, μετάθεση, κατάργηση εμπράγματου δικαιώματος πάνω στο ακίνητο.
  Η μέσα σε " " φράση αντικαταστάθηκε ως άνω από την παρ. 2 άρθρ. 15 Νόμ. 2298/1995, ΦΕΚ Α΄ 62 (τόμ. 10, σελ. 154,221).
  Κυριότης κληρονόμου ή κληροδόχου
  ’ρθρ.1199.-Δια της κατά το άρθρ. 1193 μεταγραφής η κυριότης ή άλλο εμπράγματον δικαίωμα επί ακινήτου θεωρούνται περιελθόντα εις τον κληρονόμον ή τον κληροδόχον από του θανάτου του κληρονομουμένου, επιφυλασσομένων των περί αναβλητικής αιρέσεως ή προθεσμίας διατάξεων.



Σελ. 116(α)
Τεύχος 1209-Σελ. 4

  
Δημοσιότης βιβλίων μεταγραφής
  ’ρθρ.1200.-Τα βιβλία των μεταγραφών είναι δημόσια και προσιτά εις πάντα θέλοντα να συμβουλευθή αυτά, τηρουμένων των δια την καλήν διατήρησιν αυτών απαιτουμένων όρων.
  ’ρθρ.1201.-Ο φύλαξ των βιβλίων μεταγραφών οφείλει να δίδη εις τους αιτούντας, αντίγραφα, πιστοποιήσεις ή περιλήψεις του περιεχομένου αυτών.
  Απόφασις περί ακυρότητος
μεταγραφείσης δικαιοπραξίας
  ’ρθρ.1202.-Εάν μεταγραφείσα δικαιοπραξία εκηρύχθη δια τελεσιδίκου δικαστικής αποφάσεως άκυρος, επιμελεία του επιτυχόντος διαδίκου σημειούται τούτο εις το περιθώριον της μεταγραφείσης δικαιοπραξίας. Δια πάσαν εκ της παραλείψεως ζημίαν ενέχεται ο διάδικος ούτος έναντι του ζημιωθέντος.
  Ακύρωσις μεταγραφείσης συμβάσεως
περί ακινήτου
  ’ρθρ.1203.-Εάν μεταγραφείσα σύμβασις
περί   ακινήτου   συνήφθη   εκ   πλάνης   ή  δι'  απά-

της ή απειλής και προσβληθείσα ηκυρώθη δια τελεσιδίκου δικαστικής αποφάσεως, τα εν άρθρ. 184 αποτελέσματα της ακυρώσεως επέρχονται, αφ' ης η απόφασις αύτη εσημειώθη εις το περιθώριον της μεταγραφείσης συμβάσεως.
  ’ρθρ.1204.-Δια της κατά το προηγούμενον άρθρον ακυρώσεως συμβάσεως περί ακινήτου συναφθείσης εκ πλάνης ή δι' απάτης ή απειλής και μεταγεγραμμένης, δεν αναιρούνται τα υπό τρίτων κτηθέντα εκ ταύτης εμπράγματα δικαιώματα.
  Συρροή πολλών μεταγραφών
  ’ρθρ.1205.-Εάν συμπέση συρροή πολλών μεταγραφών, ο δε φύλαξ δεν δυνηθή εντός της αυτής ημέρας να μεταγράψη απάσας, συντάσσει έκθεσιν δια τας μη καταχωρισθείσας, σημειών αυτάς κατά τάξιν προσαγωγής. Η καταχώρισις αυτών εις το βιβλίον των μεταγραφών γίνεται καθ' ην τάξιν ενεγράφησαν εις την έκθεσιν, ο δε φύλαξ πριν μεταγράψη ταύτας δεν δύναται να προβή εις άλλας μεταγραφάς. Αι τοιαύται μεταγραφαί λογίζονται γενόμεναι από της ημέρας της συντάξεως της εκθέσεως.
  Μεταγραφή της αυτής ημέρας
  ’ρθρ.1206.-Μεταξύ πολλών κατά την αυτήν ημέραν γενομένων μεταγραφών περί δικαιωμάτων επί του αυτού ακινήτου, προτιμάται η στηριζομένη εις τον αρχαιότερον κατ' ελάχιστον έτι χρόνον τίτλον.
  Μεταγραφή και εγγραφή υποθήκης την αυτήν
ημέραν
  ’ρθρ.1207.-Εάν κατά την αυτήν ημέραν συμπέση μεταγραφή και εγγραφή υποθήκης επί του αυτού ακινήτου, προτιμάται η και κατ' ελάχιστον έτι χρόνον πρότερον καταχωρισθείσα.
  Μεταγραφή μισθώσεων
  ’ρθρ.1208.-Μεταγράφονται εν τω γραφείω των μεταγραφών της περιφερείας του ακινήτου αι μισθώσεις του ακινήτου επί χρόνον μακρότερον των εννέα ετών.
  ΚΕΦΑΛΑΙΟΝ ΔΕΚΑΤΟΝ
  Ενέχυρον
  Έννοια
  ’ρθρ.1209.-Επί αλλοτρίου κινητού πράγματος δύναται να συσταθή εμπράγματον δικαίωμα ενεχύρου προς εξασφάλισιν του δανειστού εκ του πράγματος.
  Ύπαρξις απαιτήσεως
  ’ρθρ.1210.-Το ενέχυρον αποτελεί παρεπόμενον δικαίωμα, συνιστάται δε και υπέρ απαιτήσεως μελλούσης ή υπό αίρεσιν.
  
Σύστασις
  ’ρθρ.1211.-Προς σύστασιν ενεχύρου απαιτείται παράδοσις του πράγματος υπό του κυρίου προς τον δανειστήν και συμφωνία αμφοτέρων ότι ο δανειστής αποκτά επ' αυτού ενέχυρον. Η συμφωνία απαιτείται να γίνη δια συμβολαιογραφικού εγγράφου ή δι' ιδιωτικού βεβαίας χρονολογίας και να προσδιορίζη την απαίτησιν, έτι δε να περιγράφη το ενεχυραζόμενον πράγμα. Αντί περιγραφής εν τω σώματι του εγγράφου αρκεί προσάρτησις εις αυτό ιδιαιτέρου καταλόγου.
  Δια παραδόσεως εις τρίτον
  ’ρθρ.1212.-Η κατά το προηγούμενον άρθρον παράδοσις δύναται να γίνη και εις τρίτον κοινή συναινέσει δανειστού και ενεχυράζοντος.
  Παράδοσις δι' αντιφωνήσεως
  ’ρθρ.1213.-Συμφωνία μεταξύ δανειστού ενεχυράζοντος όπως ούτος παραμείνη εν τη κατοχή του πράγματος επί τη βάσει ωρισμένης εννόμου σχέσεως δεν ισχύει ως παράδοσις.
  Σύστασις δια καταχωρίσεως
  ’ρθρ.1214.-Δια μόνης της συμφωνίας συνιστάται ενέχυρον άνευ παραδόσεως εάν η συμφωνία αύτη καταχωρισθή εις επί τούτω καθοριζόμενον υπό του νόμου δημόσιον βιβλίον (Βλ. Εισ. Ν. άρθρ. 71).
  Έλλειψις κυριότητος του ενεχυραστού
  ’ρθρ.1215.-Εάν το πράγμα δεν ανήκει εις τον ενεχυράζοντα, ενέχυρον αποκτάται υφ' ους όρους αποκτάται η κυριότης κινητού παρά μη κυρίου. Αι περί τούτου διατάξεις εφαρμόζονται αναλόγως.
  Ενέχυρον επί ιδανικού μέρους
  ’ρθρ.1216.-Ενέχυρον συνιστάται και επί μέρους κινητού πράγματος εξ αδιαιρέτου. Αλλά το πράγμα δεν δύναται κατά το όλον ή κατ' ιδανικόν μέρος να παραμείνη εν τη κατοχή του ενεχυράζοντος.
  Χρόνος αφ' ου το προνόμιον
  ’ρθρ.1217.-Το εκ του ενεχύρου προνόμιον υφίσταται από της συστάσεως αυτού και αν έτι συνέστη δι' απαίτησιν μέλλουσαν ή υπό αίρεσιν.
  Χρέος ασφαλιζόμενον
  ’ρθρ.1218.-Το ενέχυρον ασφαλίζει την απαίτησιν καθ' όλην αυτής την έκτασιν, ιδία δε τους τόκους, την ποινικήν ρήτραν, τας αξιώσεις του δανειστού ένεκα δαπανών επί του πράγματος, τα δικαστικά ως και τα προς εκποίησιν του ενεχύρου έξοδα.





Σελ. 117
  
Εάν το ενέχυρον συνέστη υπέρ αλλοτρίας οφειλής, δικαιοπραξία μεταξύ οφειλέτου και δανειστού γενομένη μετά την ενεχύρασιν, δεν δύναται να καταστήση επαχθεστέραν την θέσιν του ενεχυράσαντος.
  Ενστάσεις ενεχυράσαντος
  ’ρθρ.1219.-Ο ενεχυράσας, ενόσω εν τω νόμω δεν ορίζεται άλλως, δικαιούται να προτείνη έναντι του δανειστού τας ενστάσεις, ας έχει ο οφειλέτης κατά της απαιτήσεως και αν έτι ούτος παραιτηθή των ενστάσεων τούτων.
  Καρποί του πράγματος
  ’ρθρ.1220.-Το δικαίωμα του ενεχύρου, ενόσω δεν συνεφωνήθη άλλως, δεν εκτείνεται και επί των αποχωρισθέντων καρπών του πράγματος.
  ’ρθρ.1221.-Δύναται να συμφωνηθή ίνα ο δανειστής λαμβάνη τα ωφελήματα του ενεχυρασθέντος. Επί πράγματος φύσει καρποφόρου, εν αμφιβολία ο δανειστής λογίζεται έχων το δικαίωμα τούτο.
  ’ρθρ.1222.-Εάν ο δανειστής δικαιούται να λαμβάνη ωφελήματα, χρεωστεί επιμέλειαν προς παραγωγήν και είσπραξιν αυτών ως και λογοδοσίαν. Το καθαρόν υπόλοιπον τούτων, ενόσω δεν συνεφωνήθη άλλως, διατίθεται πρώτον εις απόσβεσιν των εξόδων, είτα των τόκων και τέλος του κεφαλαίου της απαιτήσεως.
  Καταστροφή ή αναγκαστική απαλλοτρίωσις
του πράγματος
  ’ρθρ.1223.-Το επί του πράγματος ενέχυρον εκτείνεται και επί του οφειλομένου δι' αυτό ανταλλάγματος ή ποσού αποζημιώσεως, ιδία ένεκα καταστροφής ή συμβάσεως ασφαλίσεως ή αναγκαστικής απαλλοτριώσεως.
  Υποχρεώσεις δανειστού
  ’ρθρ.1224.-Ο δανειστής υποχρεούται εις φύλαξιν του πράγματος. ’νευ της συναινέσεως του ενεχυράσαντος δεν δικαιούται εις χρήσιν ή μετενεχύρασιν αυτού.
  Δαπάναι επί του πράγματος
  ’ρθρ.1225.-Αι υπό του δανειστού καταβληθείσαι δαπάναι δια το πράγμα, απαιτούνται κατά τας διατάξεις περί διοικήσεως αλλοτρίων. Ο δανειστής δικαιούται να αφαιρέση το παρ' αυτού προστεθέν κατασκεύασμα.







Σελ. 118

  
Παράβασις υποχρεώσεων υπό δανειστού
  ’ρθρ.1226.-Εάν ο δανειστής προσβάλλη τα δικαιώματα του ενεχυράσαντος, δύναται ούτος να απαιτήσει την παράδοσιν του πράγματος εις μεσεγγυούχον διοριζόμενον υπό του δικαστηρίου ή την δημόσιαν κατάθεσιν αυτού, αν είναι δεκτικόν τοιαύτης. Την δαπάνην φέρει ο δανειστής.
  ’ρθρ.1227.-Αντί της κατά το προηγούμενον άρθρον μεσεγγυήσεως ή καταθέσεως δικαιούται ο ενεχυράσας να απαιτήση την απόδοσιν του πράγματος επί εξοφλήσει του δανειστού. Εάν η απαίτησις είναι άτοκος και μήπω ληξιπρόθεσμος εκπίπτονται οι από της πληρωμής μέχρι της λήξεως τόκοι.
  Κίνδυνος συμφερόντων δανειστού
  ’ρθρ.1228.-Εάν η ασφάλεια του δανειστού 
κινδυνεύη λόγω απειλουμένης καταστροφής ή 
ουσιώδους μειώσεως της αξίας του πράγματος, δικαιούται ούτος δικαστική αδεία εις την δια 
πλειστηριασμού πώλησιν, εκτός αν ο ενεχυράσας εντός ταχθείσης αυτώ ευλόγου προθεσμίας συμπληρώση   την   ασφάλειαν.  Ο  πλειστηριασμός  γίνεται 


ως περί κατεσχημένου κινητού. Το εκπλειστηρίασμα υποκαθίσταται εις το ενεχυρασθέν πράγμα και κατατίθεται δημοσίως.
  Επί πραγμάτων εχόντων χρηματιστηριακήν αξίαν, η πώλησις γίνεται χρηματιστηριακώς.
  ’ρθρ.1229.-Κατά την περίπτωσιν του προηγουμένου άρθρου δικαιούται υπό τους αυτούς όρους και αυτός ο ενεχυράσας να προκαλέση δικαστικήν άδειαν πωλήσεως του πράγματος, ή να απαιτήση την απόδοσιν αυτού επί παροχή άλλης ασφαλείας. Η παροχή ασφαλείας δι' εγγυητού αποκλείεται.
  Ευκαιρία επωφελούς πωλήσεως
  ’ρθρ.1230.-Ο ενεχυράσας και προ της λήξεως του χρέους δικαιούται παρουσιασθείσης αυτώ ευκαιρίας επωφελούς πωλήσεως του πράγματος, να ζητήση παρά του δικαστηρίου την άδειαν πωλήσεως αυτού. Το δικαστήριον ορίζει τους όρους της πωλήσεως και την κατάθεσιν του τιμήματος.
  Αδιαίρετον ενεχύρου
  ’ρθρ.1231.-Το ενέχυρον είναι αδιαίρετον. Εάν υφίσταται επί πλειόνων πραγμάτων, έκαστον τούτων ασφαλίζει την όλην απαίτησιν.
  Απόδοσις του πράγματος εν λήξει
  ’ρθρ.1232.-Ο δανειστής αποσβεσθέντος του ενεχύρου υποχρεούται εις απόδοσιν του πράγματος.
  ’ρθρ.1233.-Αδεία του δικαστηρίου ο δανειστής και μετά την απόσβεσιν της απαιτήσεώς του δικαιούται να αρνηθή την απόδοσιν του πράγματος εις τον οφειλέτην, εάν έχη κατά τούτου ετέραν απαίτησιν συνομολογηθείσαν μετά την σύστασιν του ενεχύρου και καταστάσαν απαιτητήν προ της λήξεως της δι' ην το ενέχυρον απαιτήσεως. Το αυτό δικαίωμα έχει και κατά του τρίτου ενεχυράσαντος εάν κατά τούτου έχη υπό τους αυτούς όρους απαίτησιν.
  ’ρθρ.1234.-Ο ενεχυράσας τρίτος δικαιούται άμα καταστή απαιτητή η οφειλή να καταβάλη αυτός ταύτην και αναλάβη το πράγμα. Δια της καταβολής υποκαθίσταται εις τα δικαιώματα του δανειστού.
  Παραγραφή
  ’ρθρ.1235.-Παραγράφονται μετά έξ μήνας από της αποσβέσεως του ενεχύρου: 1.αι αξιώσεις του ενεχυράσαντος κατά του δανειστού ένεκα βλάβης ή μειώσεως της αξίας του πράγματος 2.αι αξιώσεις του δανειστού ένεκα δαπανών επ' αυτού, ή προς αφαίρεσιν προστεθέντος κατασκευάσματος.
  Προστασία δικαιώματος ενεχύρου
  ’ρθρ.1236.-Επί προσβολής του δικαιώματος του ενεχύρου εφαρμόζονται αναλόγως αι διατάξεις περί προστασίας της κυριότητος.
  
Δικαίωμα δανειστού προς πώλησιν
  ’ρθρ.1237.-Ο δανειστής, αφ' ης η απαίτησις αυτού κατέστη απαιτητή, δικαιόυται να πωλήση το πράγμα δια πλειστηριασμού εάν έχη τίτλον εκτελεστόν, ή να προκαλέση δικαστικήν απόφασιν περί πωλήσεως αυτού δια πλειστηριασμού. Η πώλησις γίνεται ως περί κατεσχημένου κινητού.
  Επί πραγμάτων εχόντων χρηματιστηριακήν αξίαν η πώλησις γίνεται χρηματιστηριακώς.
  ’ρθρ.1238.-Επί πλειόνων πραγμάτων ο δανειστής δικαιούται εις εκποίησιν μόνον τόσων όσα απαιτούνται προς ικανοποίησιν αυτού.
  Συμφωνίαι απηγορευμέναι
  ’ρθρ.1239.-Είναι άκυρος συμφωνία γενομένη πριν ή καταστή απαιτητόν το ασφαλιζόμενον χρέος, καθ' ην, αν ο δανειστής δεν ικανοποιηθή εμπροθέσμως, η κυριότης του ενεχυρασθέντος περιέρχεται ή δέον να μεταβιβασθή εις τούτον. Το αυτό ισχύει και περί της συμφωνίας, δι' ης ο δανειστής απαλλάσσεται εν όλω ή εν μέρει των προς εκποίησιν του πράγματος διατυπώσεων.
  Δικαιώματα του επί πλειστηριασμού
αγοράσαντος
  ’ρθρ.1240.-Δια του πλειστηριασμού και της κατακυρώσεως κατά τους όρους του νόμου, ο αγοραστής αποκτά κυριότητα επί του πράγματος ελευθέρων βαρών. Αλλ' η προ της συστάσεως του ενεχύρου υφισταμένη τυχόν επικαρπία επί του πράγματος δεν αποσβέννυται.
  Η εκ του εκπλειστηριάσματος
απόσβεσις του χρέους
  ’ρθρ.1241.-Καθ' ο ποσόν το εκπλειστηρίασμα περιέρχεται εις τον δανειστήν προς ικανοποίησιν της απαιτήσεώς του, η απαίτησις λογίζεται εξοφληθείσα υπό του ενεχυράσαντος. Κατά το υπόλοιπον το εκπλειστηρίασμα υποκαθίσταται εις το ενεχυρασθέν πράγμα.
  ’ρθρ.1242.-Εν τη πωλήσει του πράγματος υπό του δανειστού, ο ενεχυράσας λογίζεται υπέρ τούτου ως κύριος, εκτός αν ο δανειστής γνωρίζη ότι δεν είναι κύριος.
  Απόσβεσις του ενεχύρου
  ’ρθρ.1243.-Το ενέχυρον αποσβέννυται ιδία: 1.δια της αποσβέσεως της απαιτήσεως, υπέρ ής συνέστη·2.δια της υπό του δανειστού αποδόσεως του πράγματος εις τον ενεχυράσαντα ή τον κύ-
ριον  3.δια  της  μονομερούς  δηλώσεως  του  δανειστού προς τον ενεχυράσαντα ή τον κύριον ότι παραιτείται του ενεχύρου·4.δια της εν τω αυτώ προσώπω ενώσεως της κυριότητος και του δικαιώματος του ενεχύρου.
  
Σελ. 119

Ενέχυρον επί ανωνύμων τίτλων
  ’ρθρ.1244.-Επί του ενεχύρου ανωνύμων τίτλων εφαρμόζονται αι διατάξεις περί ενεχύρου κινητών. Εφ' όσον οι τίτλοι ούτοι παρεδόθησαν εις τον ενεχυρούχον δανειστήν, το επ' αυτών ενέχυρον εκτείνεται και επί των προσηρτημένων τοκομεριδίων και μερισματογράφων.
  ’ρθρ.1245.-Επί ενεχύρου μετοχών εταιρίας ο ενεχυράσας, εφ' όσον δεν ωρίσθη άλλως, δικαιούται και διαρκούντος του ενεχύρου να μετέχη εις τας συνελεύσεις των μετόχων.
  Νόμιμον ενέχυρον
  ’ρθρ.1246.-Αι διατάξεις περί του ενεχύρου εκ δικαιοπραξίας εφαρμόζονται αναλόγως και επί του νομίμου ενεχύρου.
  Ενέχυρον επί δικαιώματος
  ’ρθρ.1247.-Ενέχυρον δύναται να συσταθή και επί δικαιώματος, εφ' όσον τούτο είναι δεκτικόν μεταβιβάσεως. Η σύστασις γίνεται καθ' ον τρόπον και η μεταβίβασις του δικαιώματος. Η περί συστάσεως του ενεχύρου σύμβασις απαιτείται να γείνη δια συμβολαιογραφικού εγγράφου ή δι' ιδιωτικού βεβαίας χρονολογίας.
  Ενέχυρον ιδία απαιτήσεως
  ’ρθρ.1248.-Επί της ενεχυράσεως απαιτήσεως απαιτείται επί πλέον ο ενεχυράζων να γνωστοποιήση εις τον οφειλέτην την ενεχύρασιν.
  ’ρθρ.1249.-Το ενέχυρον απαιτήσεως εκτείνεται και επί των μετά την σύστασιν του ενεχύρου απαιτητών τόκων αυτής.
  ’ρθρ.1250.-Εάν επί της αυτής απαιτήσεως συνέστησαν πλείονα δικαιώματα ενεχύρου, η σειρά προτεραιότητος κανονίζεται εκ του χρόνου της συστάσεως εκάστου δικαιώματος.
  Ενέχυρον τίτλου εις διαταγήν
  ’ρθρ.1251.-Προς ενεχύρασιν τίτλου εις διαταγήν αρκεί οπισθογράφησις αυτού εις διαταγήν του δανειστού, μη απαιτουμένης άλλης εγγράφου συμφωνίας.













Σελ. 120

  
Είσπραξις ενεχυρασθείσης απαιτήσεως
  ’ρθρ.1252.-Εφ' όσον το ασφαλιζόμενον χρέος δεν έληξεν, ο ενεχυρούχος δανειστής δικαιούται να εισπράξη μόνος την ενεχυρασθείσαν απαίτησιν, εάν αύτη δεν είναι χρηματική. Από της εισπράξεως έχει ούτος ενέχυρον επί πράγματος του ενεχυράσαντος.
  ’ρθρ.1253.-Εάν εν τη περιπτώσει του προηγουμένου άρθρου η ενεχυρασθείσα απαίτησις είναι χρηματική, εις είσπραξιν δικαιπούνται και υποχρεούνται ο ενεχυρούχος δανειστής από κοινού μετά του ενεχυράσαντος. Αντί της εισπράξεως ή μετ' αυτήν δικαιούται εκάτερος να απαιτήση την ασφαλή και έντοκον τοποθέτησιν των χρημάτων συν τη επιφυλάξει του δικαιώματος του ενεχύρου. Το είδος της τοποθετήσεως ορίζει ο ενεχυράσας.
  ’ρθρ.1254.-Λήξαντος του ασφαλιζομένου
χρέους   ο    ενεχυρούχος  δανειστής,    εάν   η   ενε-


χυρασθείσα απαίτησις δεν είναι χρηματική εισπράττει μόνον ταύτην και χωρούσιν αι συνέπειαι της ενεχυράσεως πράγματος του ενεχυράσαντος. Εάν η ενεχυρασθείσα απαίτησις είναι χρηματική, δικαιούται επίσης ο δανειστής να εισπράξη αυτήν αλλά μόνον κατά το απαιτούμενον εις ικανοποίησίν του ποσόν. Αντί τοιαύτης εισπράξεως δικαιούται να απαιτήση την εις αυτόν εκχώρησιν αυτής αντί καταβολής. Εις άλλην διάθεσιν της ενεχυρασθείσης απαιτήσεως δεν δικαιούται.
Ενεχύρασις τίτλου εις διαταγήν κλπ.
  ’ρθρ.1255.-Εάν αντικείμενον του ενεχύρου είναι τίτλος εις διαταγήν ο ενεχυρούχος δανειστής δικαιούται μόνος εις είσπραξιν και αν έτι δεν έληξε το ασφαλιζόμενον χρέος. Το αυτό ισχύει και επί τοκομεριδίων ή μερισματογράφων προσηρτημένων εις ενεχυρασθέντας και παραδοθέντας τω δανειστή ανωνύμους τίτλους.
  Εάν η είσπραξις εχώρησε πριν λήξη το ασφαλιζόμενον χρέος, ο ενεχυρούχος δανειστής υποχρεούται εις ασφαλή και έντοκον τοποθέτησιν των εισπραχθέντων συν τη επιφυλάξει του δικαιώματος.
  ’ρθρ.1256.-Επί ενεχυράσεως δικαιώματος κατά τα λοιπά εφαρμόζονται αναλόγως αι περί ενεχυράσεως πράγματος διατάξεις.
  ΚΕΦΑΛΑΙΟΝ ΕΝΔΕΚΑΤΟΝ
  Υποθήκη
  Έννοια
  ’ρθρ.1257.-Επί αλλοτρίου ακινήτου δύναται να συσταθή εμπράγματον δικαίωμα υποθήκης προς εξασφάλισιν απαιτήσεως δια προνομιακής ικανοποιήσεως του δανειστού εκ του πράγματος.
  Ύπαρξις απαιτήσεως
  ’ρθρ.1258.-Η υποθήκη αποτελεί παρεπόμενον δικαίωμα, αποκτάται δε και υπέρ απαιτήσεως μελλούσης ή υπό αίρεσιν.
  Δεκτικά υποθήκης
  ’ρθρ.1259.-Η υποθήκη αποκτάται μόνον επί δεκτικών εκποιήσεως ακινήτων ως επίσης και επί της επικαρπίας αυτών, δι' όσον χρόνον διαρκεί αύτη.
  Όροι προς απόκτησιν υποθήκης
  ’ρθρ.1260.-Προς απόκτησιν υποθήκης απαιτείται τίτλος χορηγών δικαίωμα υποθήκης και εγγραφή εις το βιβλίον υποθηκών.
  Τίτλος
  ’ρθρ.1261.-Τίτλοι χορηγούντες δικαίωμα προς απόκτησιν υποθήκης είναι ο Νόμος, η δικαστική απόφασις και η ιδιωτική βούλησις.
  Τίτλος από τον νόμο
  ’ρθρ.1262.-"Τίτλο από τον νόμο για την απόκτηση υποθήκης έχουν: 1.το δημόσιο, στα 

ακίνητα των οφειλετών του, για απαιτήσεις από καθυστερούμενους φόρους.·2.το δημόσιο, οι δήμοι, οι κοινότητες, τα θρησκευτικά ή τα κοινής ωφέλειας ιδρύματα και τα νομικά πρόσωπα δημοσίου δικαίου, στα ακίνητα των διαχειριστών ή των εγγυητών τους, για τις απαιτήσεις που πηγάζουν από τη διαχείριση. 3.εκείνοι που τελούν υπό γονική μέριμνα ή επιτροπεία, στα ακίνητα των γονέων ή του επιτρόπου, για την περιουσία τους που αυτοί διαχειρίζονται και για τις απαιτήσεις τους από αυτή τη διαχείριση. 4.ο κάθε σύζυγος για την απαίτησή του από την επαύξηση της περιουσίας του άλλου συζύγου κατά το άρθρ. 1400. 5.οι κληροδόχοι στα ακίνητα της κληρονομίας για τις απαιτήσεις τους.·6.οι κληρονόμοι, στα ακίνητα της κληρονομίας, για τις απαιτήσεις προς εξίσωση των μεριδίων τους ή λόγω νομικών ελαττωμάτων των αντικειμένων της κληρονομίας που τους έλαχαν. 7.ο ενυπόθηκος δανειστής, στο ενυπόθηκο ακίνητο για τους καθυστερούμενους τόκους της απαίτησης και για τη δαπάνη της εγγραφής της υποθήκης ή τη δικαστική δαπάνη, εφόσον το ενυπόθηκο 
ακίνητο δεν μεταβιβάστηκε σε άλλον".
  Το άρθρ. 1262 αντικαταστάθηκε ως άνω από το άρθρ. 10 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Τίτλος εκ δικαστικής αποφάσεως
  ’ρθρ.1263.-Τίτλον προς απόκτησιν υποθήκης παρέχουσιν, εφ' όσον επιδικάζουσι χρηματικήν ή άλλην εις χρήμα αποτιμητήν παροχήν, αι τελεσίδικοι αποφάσεις των πολιτικών, ποινικών και διοικητικών ή άλλων ειδικών δικαστηρίων ως και αι εκτελεσταί αποφάσεις διαιτητών ή αλλοδαπών δικαστηρίων.
  Ακίνητα, εφ' ων εκτείνεται ο τίτλος
  ’ρθρ.1264.-Το δικαίωμα προς εγγραφήν υποθήκης δυνάμει τίτλου εκ του Νόμου ή εκ δικαστικής αποφάσεως εκτείνεται εφ' όλων των ακινήτων του οφειλέτου, εφ' όσον ο Νόμος δεν ορίζει άλλως. Η εγγραφή όμως γίνεται μόνον δι' ωρισμένην ποσότητα και επί ωρισμένων ακινήτων.
  Υπό τίνος η παραχώρησις υποθήκης
  ’ρθρ.1265.-Δικαίωμα προς εγγραφήν υποθήκης παρέχεται υπό του οφειλέτου ή υπό τρίτου υπέρ του οφειλέτου. Ο παραχωρών απαιτείται να είναι κύριος του ακινήτου.
  ’ρθρ.1266.-Το κατά το προηγούμενον άρθρον δικαίωμα προς εγγραφήν υποθήκης παραχωρείται δια μονομερούς δηλώσεως ενώπιον συμβολαιογράφου, εν ή δέον να προσδιορίζεται το ακίνητον εφ' ου η υποθήκη.




(Αντί για τη σελ. 121(α) Σελ. 121(β)
Τεύχος Ε51-Σελ. 17
  
’ρθρ.1267.-Ο εν γνώσει παραχωρών εις υποθήκην αλλότριον ακίνητον ή αποσιωπών εις τον δανειστήν τους περιορισμούς και τα βάρη της κυριότητος αυτού υποχρεούται εις άμεσον εξόφλησιν του χρέους, αν δεν δύναται να παραχωρήση άλλην ανάλογον υποθήκην. Περαιτέρω ευθύνη αυτού δεν αποκλείεται.
  Χρόνος αφ' ου η υποθήκη
  ’ρθρ.1268.-Η υποθήκη λαμβάνει ύπαρξιν από της προσηκούσης εγγραφής εν τω βιβλίω των υποθηκών της περιφερείας ένθα κείται το ακίνητον.
  Εγγράφεται μόνον δι' ωρισμένην
ποσότητα χρηματικήν
  ’ρθρ.1269.-Η εγγραφή της υποθήκης γίνεται πάντοτε δι' ωρισμένην χρηματικήν ποσότητα. Αν εν τω τίτλω δεν περιέχεται ωρισμένη ποσότης, ο αιτών την εγγραφήν οφείλει να ορίση αυτήν κατ' εκτίμησιν ως έγγιστα. Ο οφειλέτης όμως δικαιούται να απαιτήση την μείωσιν του ποσού εις το προσήκον μέτρον.
  Περιορισμός εγγραφής
  ’ρθρ.1270.-Η εκ του Νόμου ή δικαστικής αποφάσεως επί πλειόνων κτημάτων του οφειλέτου εγγραφείσα υποθήκη, αιτήσει τούτου δύναται να περιορισθή επί τόσων μόνον κτημάτων, όσων η αξία ασφαλίζει επαρκώς την απαίτησιν.
  Έλλειψις κυριότητος παρά τω παραχωρήσαντι
  ’ρθρ.1271.-Είναι άκυρος εγγραφή υποθήκης εξ ιδιωτικής βουλήσεως εφ' όσον το ακίνητον δεν ανήκει ήδη κατά τον χρόνον της εγγραφής εις τον παραχωρήσαντα την υποθήκην. Δια της μετά την εγγραφήν εγκρίσεως ή επικτήσεως η εγγραφή δεν κυρούται.
  Τάξις υποθηκών
  ’ρθρ.1272.-Η ημέρα της εγγραφής κανονίζει την προτίμησιν των υποθηκών.
  Όλαι αι κατά την αυτήν ημέραν εγγεγραμμέναι υποθήκαι έχουσι την αυτήν τάξιν.
  Η εγγραφή διακόπτει την παραγραφήν
  ’ρθρ.1273.-Η εγγραφή της υποθήκης διακόπτει την παραγραφήν της απαιτήσεως υπέρ εκείνου δια τα δικαιώματα του οποίου εγένετο. Αν εξαλειφθή η υποθήκη η παραγραφή λογίζεται ως μη διακοπείσα.
  ’ρθρ.1274.-"Εγγραφή προσημειώσεως υποθήκης γίνεται μόνον κατόπιν δικαστικής αποφάσεως".
  Το άρθρ. 1274 αντικατεστάθη ως άνω δια του άρθρ. 56 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  
Σελ. 122(β)
Τεύχος Ε51-Σελ.18
  
  
’ρθρ.1275.-(Κατηργήθη δια του άρθρ. 53 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  ’ρθρ.1276.-Η προσημείωσις εγγράφεται ως η υποθήκη γινομένης μνείας ότι αύτη προσημειούται.
  Προσημειώσεως τροπή
  ’ρθρ.1277.-Η προσημείωσις χορηγεί μόνον δικαίωμα προτιμήσεως προς απόκτησιν υποθήκης. ’μα τη τελεσιδίκω επιδικάσει της απαιτήσεως η προσημείωσις τρέπεται εις υποθήκην, ήτις λογίζεται εγγεγραμμένη από της ημέρας της προσημειώσεως.

  
΄Αρθρ.1278.-Η τροπή της προσημειώσεως εις υποθήκην δεν κωλύεται εκ του ότι το ακίνητον περιήλθεν εις την κυριότητα τρίτου.
  ’ρθρ.1279.-Εάν προ της τροπής της προσημειώσεως εις υποθήκην χωρήση αναγκαστική εκτέλεσις επί του ακινήτου, η απαίτησις, υπέρ ης η προσημείωσις, κατατάσσεται τυχαίως, το δε ακίνητον μεταβαίνει ελεύθερον εις τον αγοραστήν.
  Διακόπτει την παραγραφήν
  ’ρθρ.1280.-Η προσημείωσις διακόπτει την παραγραφήν της απαιτήσεως υπέρ εκείνου, δια τα δικαιώματα του οποίου εγένετο. Αν εξαλειφθή η προσημείωσις, η παραγραφή λογίζεται ως μη διακοπείσα.
  Αδιαίρετον υποθήκης
  ’ρθρ.1281.-Η υποθήκη είναι δικαίωμα αδιαίρετον.
  Έκτασις υποθήκης
  ’ρθρ.1282.-Η υποθήκη εκτείνεται εις ολοκληρον το ενυπόθηκον κτήμα ως και τα συστατικά μέρη και τα παραρτήματα αυτού.
  ’ρθρ.1283.-Αν κινητόν αποτελούν συστατικόν ή παράρτημα του ενυποθήκου απεχωρίσθη τούτου και μετεβιβάσθη εις τρίτον, ο ενυπόθηκος δανειστής δεν δικαιούται να απαιτήση αυτό κατά τούτου.
  Χειροτέρευσις ενυποθήκου
  ’ρθρ.1284.-Εάν εξ υπαιτιότητος του οφειλέτου κινδυνεύη να χειροτερεύση το ενυπόθηκον ή να ελαττωθή η αξία του, ο δανειστής δικαιούται να απαιτήση είτε την παράλειψιν ή άρσιν των επιβλαβών πράξεων, είτε την άμεσον εξόφλησιν του χρέους είτε τέλος την παραχώρησιν άλλης αναλόγου υποθήκης. Αξίωσις αποζημιώσεως κατά τας περί αδικοπραξιών διατάξεις δεν αποκλείεται.
  Ασφάλισις ενυποθήκου
  ’ρθρ.1285.-Επί ενυποθήκου οικοδομής ο δανειστής δικαιούται να ασφαλίζη αυτήν κατά του πυρός ή άλλου κινδύνου δαπάνη του οφειλέτου. Εάν ούτος δεν καταβάλλη τα ασφάλιστρα, ο δανειστής δικαιούται να απαιτήση την άμεσον καταβολήν χρέους.
  ’ρθρ.1286.-Η διάταξις του προηγουμένου άρθρου έχει εφαρμογήν και δια την ασφάλισιν παντός ενυποθήκου ακινήτου, εάν η κατά του κινδύνου ασφάλισις επιβάλλεται εκ των κανόνων της τακτικής αυτού διαχειρίσεως.
  
’ρθρ.1287.-Επί ασφαλίσεως του ενυποθήκου το δικαίωμα της υποθήκης ασκείται και επί της εκ ταύτης οφειλομένης αποζημιώσεως. Ο δανειστής υποχρεούται να καταθέση το ποσόν αυτής δημοσίως όπως γείνη η διαδικασία της κατατάξεως. Αλλ' επί οικοδομής, ο οφειλέτης δικαιύται εντός έξ μηνών από του συμβάντος κινδύνου να απαιτήση όπως το ποσόν διατεθή εις αποκατάστασιν της οικοδομής. Εάν αύτη εντός έτους, αφ' ης κατεβλήθη η αποζημίωσις, δεν πραγματοποιηθή, το ποσόν κατατίθεται δημοσίως και γίνεται η διαδικασία της κατατάξεως.
  Αναγκαστική απαλλοτρίωσις
  ’ρθρ.1288.-Επί αναγκαστικής απαλλοτριώσεως του ενυποθήκου ακινήτου το δικαίωμα της υποθήκης ασκείται επί της αποζημιώσεως. Αύτη κατατίθεται δημοσίως και γίνεται η διαδικασία της κατατάξεως.
  Εγγραφή κεφαλαίου ως τοκοφόρου
  ’ρθρ.1289.-Εάν το κεφάλαιον της απαιτήσεως, υπέρ ης η υποθήκη, ενεγράφη ως τοκοφόρον, η υποθήκη εις οιουδήποτε κυριότητα και αν ευρίσκεται το ακίνητον, ασφαλίζει κατά την αυτήν τάξιν εγγραφής και τους καθυστερουμένους τόκους ενός έτους προ της κατασχέσεως, παρ' οιουδήποτε και αν ενηργήθη αύτη, ως και τους μετ' αυτήν μέχρι της πληρωμής του χρέους ή μέχρις ου καταστή αμετάκλητος ο πίναξ κατατάξεως.
  Παραχώρησις άλλης περαιτέρω υποθήκης
  ’ρθρ.1290.-Η εγγραφή της υποθήκης δεν αφαιρεί από τον κύριον το δικαίωμα να παραχωρήση και εις άλλον υποθήκην επί του αυτού ακινήτου. Εναντία περί τούτου συμφωνία ισχύει μόνον έναντι των εξ ιδιωτικής βουλήσεως αποκτώντων υποθήκην και μόνον εάν η συμφωνία εγγραφή εις το βιβλίον υποθηκών.
  Δικαιώματα ενυποθήκου δανειστού
  ’ρθρ.1291.-Ο δανειστής δικαιούται να απαιτήση κατά του οφειλέτου την εξόφλησιν του χρέους ασκών κατ' εκλογήν είτε την ενοχικήν είτε την εμπράγματον αγωγήν. Η άσκησις της ενοχικής δεν αποκλείει την εμπράγματον αγωγήν.
  ’ρθρ.1292.-Δια της εμπραγμάτου αγωγής ο δανειστής δύναται να επιδιώξη την εξόφλησιν του χρέους εκ της αναγκαστικής πωλήσεως του ενυποθήκου κτήματος άμα το χρέος καταστή απαιτητόν.
  ’ρθρ.1293.-Ο δανειστής μη ικανοποιηθείς εν όλω ή εν μέρει εκ του ενυποθήκου κτήματος δια την απαίτησίν του, δικαιούται να στραφή δια της ενοχικής αγωγής κατά παντός υποχρέου εις πληρωμήν.

(Αντί για τη σελ. 123) Σελ. 123(α)
Τεύχος Ε51-Σελ. 19
  
Τρίτος κύριος ή νομεύς
  ’ρθρ.1294.-Ο παραχωρήσας την υποθήκην τρίτος κύριος ως και πας τρίτος νομίμω τίτλω νεμόμενος το ενυπόθηκον κτήμα, υπόκειται εις την εμπράγματον αγωγήν του δανειστού δια της αναγκαστικής εκτελέσεως επί του κτήματος, αν δεν προτιμά να εξοφλήση πάσας τας ενυποθήκους απαιτήσεις, καθ' ην έκτασιν αύται ασφαλίζονται δια της υποθήκης (Βλ. Εισαγ. Ν. άρθρ. 69 και 70).
  ’ρθρ.1295.-Η κατά του τρίτου κυρίου ή τρίτου νομέως εκτέλεσις γίνεται κατά τας διατάξεις της πολιτικής δικονομίας, της επιταγής προς πληρωμήν κοινοποιουμένης και προς αυτόν. Το εκ του εκπλειστηριάσματος περίσσευμα αποδίδεται εις τον τρίτον τούτον.
  Έκτασις υποχρεώσεως του τρίτου
  ’ρθρ.1296.-Η υποχρέωσις του τρίτου κυρίου ή νομέως δια τας υποθήκας δεν εκτείνεται περισσότερον της αξίας του ενυποθήκου κτήματος, εφ' όσον ούτος δεν ενέχεται προσωπικώς.
  ’ρθρ.1297.-Αν δοθή υποθήκη προς εξασφάλισιν εγγυήσεως, ο τρίτος κύριος ή νομεύς του ενυποθήκου κτήματος δικαιούται να απαιτήση όπως εναχθή πρώτον ο πρωτοφειλέτης. Εξαιρείται η περίπτωσις, καθ' ην ο εγγυητής είναι και πρωτοφειλέτης.
  Υποκατάστασις του τρίτου.
  ’ρθρ.1298.-Εάν ο τρίτος κύριος ή νομεύς του ενυποθήκου κτήματος καταβάλη το ενυπόθηκον χρέος, ή αποβληθεί του ακινήτου δια του πλειστηριασμού αυτού, υποκαθίσταται εις δικαιώματα του ενυποθήκου δανειστού.
  Χειροτέρευσις υπαιτιότητι του τρίτου
  ’ρθρ.1299.-Εάν εξ υπαιτιότητος του τρίτου κυρίου ή νομέως του ενυποθήκου κτήματος κινδυνεύη τούτο να χειροτερεύση ή να ελαττωθή η αξία του, ο δανειστής δικαιούται να απαιτήση είτε την παράλειψιν ή άρσιν των επιβλαβών πράξεων, είτε την άμεσον εξόφλησιν του χρέους. Αξίωσις αποζημιώσεως κατά τας περί αδικοπραξιών διατάξεις δεν αποκλείεται.
  Τάξις προτεραιότητος ενυποθήκων
  ’ρθρ.1300.-Η μεταξύ των ενυποθήκων δανειστών προτεραιότης κανονίζεται κατά την χρονολογικήν τάξιν της εγγραφής της υποθήκης αυτών.
  ’ρθρ.1301.-Οι δανεισταί, ων αι υποθήκαι ενεγράφησαν την αυτήν ημέραν, ικανοποιούνται συμμέτρως.

Σελ. 124(α)
Τεύχος Ε51-Σελ. 20

  
Ο αιτών την εγγραφήν
  ’ρθρ.1302.-Πας τις δύναται να ζητήση την εγγραφήν υποθήκης δι' εαυτόν ή δι' άλλον.
  ’ρθρ.1303.-"Έχουν ιδίως δικαίωμα να ζητήσουν την εγγραφή υποθήκης υπέρ άλλου: 1.οι δανειστές του οφειλέτη, αν ο ίδιος αμελεί να εγγράψει την υποθήκη, για την οποία έχει τίτλο. 2.ο εγγυητής, αν ο δανειστής αμελεί να εγγράψει την υποθήκη, για την οποία έχει τίτλο προς εξασφάλιση της απαίτησής του κατά του πρωτοφειλέτη.·3.ο επίτροπος, ο παρεπίτροπος ή κάθε συγγενής, για την εγγραφή υποθήκης υπέρ του επιτροπευομένου στα ακίνητα του επιτρόπου".
  Συμφωνία συζύγου για μη εγγραφή υποθήκης
  ’ρθρ.1304.-"Είναι άκυρη η συμφωνία μεταξύ των συζύγων για τη μη εγγραφή της υποθήκης που προβλέπεται στο άρθρ. 1262 αριθ. 4".
  Τα άρθρ. 1303 και 1304 αντικαταστάθηκαν ως άνω από το άρθρ. 10 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  
Δικαιολογητικά αιτήσεως εγγραφής
  ’ρθρ.1305.-Ο αιτών εγγραφήν υποθήκης προσάγει τον προς εγγραφήν τίτλον και δύο περιλήψεις, εξ ων η μία δύναται να γραφή επί του αντιγράφου του τίτλου.
  ’ρθρ.1306.-Αι κατά το προηγούμενον άρθρον περιλήψεις περιέχουσι: 1.το όνομα, επώνυμον, κατοικίαν και επάγγελμα του δανειστού και οφειλέτου. 2.την χρονολογίαν και το είδος του τίτλου. 3.το οφειλόμενον ποσόν. 4.τον χρόνον της λήξεως του χρέους. 5.την περιγραφήν του ακινήτου κατ' είδος, θέσιν και όρια.
  ’ρθρ.1307.-Ο αιτών την εγγραφήν υποθήκης οφείλει να επισυνάψη εις τας περιλήψεις τα την αίτησιν ή την εγγραφήν δικαιολογούντα έγγραφα ή αποδείξεις.
  Κοινοποίησις περιλήψεως
  ’ρθρ.1308.-Ο δανειστής εντός οκτώ ημερών από της εγγραφής οφείλει να κοινοποιήση εις τον οφειλέτην, εφ' όσον ούτος δεν συνέπραξεν εις την εγγραφήν, αντίγραφον της υπαρχούσης παρ' αυτώ περιλήψεως.
  Εγγραφή κατ' αποβιώσαντος
  ’ρθρ.1309.-Επί των ακινήτων προσώπου αποβιώσαντος η εγγραφή δύναται να γείνη επ' ονόματι τούτου άνευ μνείας των κληρονόμων.
  ’ρθρ.1310.-(Κατηργήθη δια του άρθρ. 53 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  Συρροή αιτήσεων εγγραφών
  ’ρθρ.1311.-Εάν συμπέση μεγάλη συρροή εγγραπτέων υποθηκών και προσημειώσεων και ο υποθηκοφύλαξ δεν δυνηθή να καταχωρίση αυτάς όλας εις το βιβλίον την αυτήν ημέραν οφείλει να συντάξη έκθεσιν δια τας μη καταχωρισθείσας, σημειών αυτάς κατά τάξιν προσαγωγής. Η εγγραφή τούτων εις το βιβλίον γίνεται καθ' ην τάξιν ενεγράφησαν εις την έκθεσιν.
  Εκχώρησις ή ενεχύρασις ενυποθήκου απαιτήσεως
  ’ρθρ.1312.-Επί εκχωρήσεως ή ενεχυράσεως ενυποθήκου απαιτήσεως, επιμελεία του εκδοχέως ή του ενεχυρούχου δανειστού γίνεται μνεία της εκχωρήσεως ή της ενεχυράσεως εν τη οικεία στήλη του βιβλίου υποθηκών. Ούτοι ενέχονται δια πάσαν εκ της παραλείψεως ζημίαν.
  ’λλαι σημειώσεις εν τω βιβλίω
  ’ρθρ.1313.-Αιτήσει των μερών δύνανται να καταχωρισθώσιν εις το βιβλίον υποθηκών έναντι της αντιστοίχου εγγραφής διάφοροι σημειώσεις περιέχουσαι ιδία: 1.Διορθώσεις ελλείψεων και λαθών των μερών ή του υποθηκοφύλακος περί την εγγραφήν.·2 αλλαγήν κατοικίας ή διαμονής. 3.ελαττώσεις περί το ποσόν της ασφαλιζομένης απαιτήσεως ή απαλλαγήν μέρους των ενυποθήκων κτημάτων.·4.μεταβολήν των όρων της ενυποθήκου απαιτήσεως.
  
Η ελάττωσις του ποσού ή η απαλλαγή μέρους των ενυποθήκων κτημάτων ως και η μεταβολή των όρων του χρέους σημειούνται μόνον κατόπιν δικαστικής αποφάσεως ή συγκαταθέσεως των μερών γινομένης δια συμβολαιογραφικού εγγράφου.
  Διορθώσεις λαθών και ελλείψεων
  ’ρθρ.1314.-Λάθη ή ελλείψεις περί την εγγραφήν προερχόμεναι εξ υπαιτιότητος των μερών, διορθούνται μόνον επί τη βάσει τοιούτων εγγράφων, τα οποία απαιτούνται δια την πρώτην εγγραφήν.
  Αι διορθώσεις ισχύουσιν αφ' ης ημέρας εγένοντο αύται.
  Χρονολογία εγγραφών κλπ.
  ’ρθρ.1315.-Πάσα εγγραφή υποθήκης, προσημείωσις ή σημείωσις εις το βιβλίον υποθηκών και παν αντίγραφον ή περίληψις εκ του βιβλίου δέον να φέρωσι την χρονολογίαν, καθ' ην εγένοντο.
  Τίνα βαρύνουσι τα έξοδα
  ’ρθρ.1316.-Τα έξοδα της εγγραφής της υποθήκης, αν δεν συνεφωνήθη το εναντίον, βαρύνουσι τον οφειλέτην αλλά προκαταβάλλονται από τον αιτούντα την εγγραφήν. Το αυτό ισχύει και δια τα έξοδα της προσημειώσεως, εάν αύτη ετράπη εις υποθήκην.
  Απόσβεσις υποθήκης
  ’ρθρ.1317.-Η υποθήκη αποσβέννυται δια της καθ' οιονδήποτε τρόπον αποσβέσεως της απαιτήσεως.
  ’ρθρ.1318.-Η υποθήκη αποσβέννυται επίσης: 1.δια της ολοσχερούς εξαφανίσεως του ενυποθήκου κτήματος. 2.δια της παραιτήσεως του δανειστού. 3.δια του πλειστηριασμού του ενυποθήκου κτήματος και της καταβολής του εκπλειστηριάσματος. 4.δια της παρελεύσεως της προθεσμίας, υφ' ην παρεχωρήθη η υποθήκη.
  Παραίτησις υποθήκης
  ’ρθρ.1319.-Η παραίτησις από του δικαιώματος της υποθήκης γίνεται δια μονομερούς δηλώσεως ενώπιον συμβολαιογράφου.
  Η παραίτησις αύτη δεν αναιρεί την ενοχικήν αγωγήν κατά παντός υποχρέου.











(Αντί για τη σελ. 125(α) Σελ. 125(β)
Τεύχος Ε51-Σελ. 21
  
Παραγραφή απαιτήσεως
  ’ρθρ.1320.-Δια της παραγραφής της απαιτήσεως αποσβέννυται η υποθήκη.
  Σύγχυσις
  ’ρθρ.1321.-Η υποθήκη αποσβέννυται δια της εν τω αυτώ προσώπω ενώσεως της κυριότητος και του δικαιώματος της υποθήκης.
  Αλλοίωσις ενυποθήκου κτήματος
  ’ρθρ.1322.-Η αλλοίωσις του ενυποθήκου κτήματος ή η μεταβολή του σχήματος ή του είδους αυτού δεν βλάπτει το δικαίωμα της υποθήκης.
  Απόσβεσις προσημειώσεως
  ’ρθρ.1323.-"Η προσημείωσις αποσβέννυται εξ ων λόγων και η υποθήκη, προσέτι δε α)δια της ανακλήσεως της διαταξάσης αυτήν αποφάσεως, β)εάν εντός ενενήκοντα ημερών από της επιδικαζούσης την απαίτησιν τελεσιδίκου αποφάσεως δεν ετράπη εις υποθήκην".
  Το άρθρ. 1323 αντικατεστάθη ως άνω δια του άρθρ. 56 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  Εξάλειψις υποθήκης
  ’ρθρ.1324.-Αι εγγραφείσαι υποθήκαι εξαλείφονται από το βιβλίον των υποθηκών είτε τη συναινέσει του δανειστού είτε δια τελεσιδίκου αποφάσεως.
  ’ρθρ.1325.-Η συναίνεσις του δανειστού προς εξάλειψιν γίνεται μονομερώς ενώπιον συμβολαιογράφου.
  Υποθήκη υπέρ προικός
  ’ρθρ.1326.-(Καταργήθηκε από το άρθρ. 11 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Απόφασις περί εξαλείψεως
  ’ρθρ.1327.-Αν ο δανειστής δεν συναινή εις εξάλειψιν διατάσσει ταύτην το δικαστήριον επί τη αγωγή του έχοντος προς τούτο συμφέρον.
  ’ρθρ.1328.-Το δικαστήριον διατάσσει την εξάλειψιν εάν η υποθήκη απεσβέσθη ή η εγγραφή αυτής είναι άκυρος.
  Ακυρότης εγγραφής
  ’ρθρ.1329.-Η εγγραφή της υποθήκης είναι άκυρος: 1.εάν εξ αυτής προκύπτη αβεβαιότης περί του προσώπου του δανειστού ή του οφειλέτου ή περί του ενυποθήκου ακινήτου ή περί του ποσού της ασφαλιζομένης απαιτήσεως. 2.εάν δεν φέρη χρονολογίαν. 3.εάν εγένετο δυνάμει ακύρου τίτλου.

Σελ. 126(β)
Τεύχος Ε51-Σελ. 22

  
Εξάλειψις προσημειώσεως
  ’ρθρ.1330.-"Η προσημείωσις εξαλείφεται α)δια συναινέσεως του δανειστού, παρεχομένης ως και επί εξαλείψεως υποθήκης, β)αν προσαχθή απόφασις ανακαλούσα την διατάξασαν την εγγραφήν αυτής απόφασιν ή διατάσσουσα την εξάλειψιν αυτής, γ)αν από της τελεσιδίκου επιδικάσεως της απαιτήσεως παρήλθον ενενήκοντα ημέραι χωρίς να τραπή εις υποθήκην".
  Το άρθρ. 1330 αντικατεστάθη ως άνω δια του άρθρ. 56 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  Συνέπειαι εξαλείψεως
  ’ρθρ.1331.-Αν η υποθήκη εξαλειφθή, την τάξιν αυτής λαμβάνει η αμέσως επομένη κατά τον χρόνον της εγγραφής.
  
Η υποθήκη δεν αναβιοί άνευ εγγραφής
  ’ρθρ.1332.-Η αποσβεσθείσα υποθήκη δεν αναβιοί αλλ' εγγραφομένη εκ νέου ισχύει από του χρόνου της νέας εγγραφής.
  Γραφείον υποθηκών
  ’ρθρ.1333.-Εις τα γραφεία υποθηκών γίνονται αι εγγραφαί υποθηκών, προσημειώσεις και εξαλείψεις αυτών. Ταύτα συνιστώνται, λειτουργούσι και διευθύνονται κατά τον υπό του νόμου οριζόμενον τρόπον.
  ’ρθρ.1334.-Ο φύλαξ των υποθηκών οφείλει να φυλάττη το βιβλίον υποθηκών, να καταχωρίζη εν αυτώ ακριβώς και κατά χρονολογικήν τάξιν τας εγγραφάς, προσημειώσεις και σημειώσεις, όσαι είναι κατά νόμον δεκταί και καταχωριστέαι και να φυλάττη επιμελώς τα κατά νόμον παραδιδόμενα αυτώ έγγραφα.
  Ισχύς των πράξεων αυτού
  ’ρθρ.1335.-Αι πράξεις του γραφείου υποθηκών γενόμεναι εντός των όρων του νόμου ως και τα εκ του βιβλίου υποθηκών αντίγραφα, έχουσιν ισχύν δημοσίων εγγράφων.
  Αρίθμησις και μονογράφησις σελίδων
  ’ρθρ.1336.-Τα βιβλία υποθηκών προ πάσης εγγραφής αριθμούνται κατά σελίδα και μονογραφούνται υπό του προέδρου πρωτοδικών, βεβαιούται δε εν τέλει υπό τούτου ο αριθμός των σελίδων. Εν εκάστω γραφείω τηρείται και αλφαβητικόν ευρετήριον του βιβλίου υποθηκών.
  ’λλαι διατυπώσεις
  ’ρθρ.1337.-Όλαι αι ποσότητες, ων γίνεται μνεία εις το βιβλίον εκτίθενται αριθμητικώς και ολογράφως. Ο φύλαξ οφείλει να υπογράφη ιδιοχείρως όλας τας εγγραφάς, τας προσημειώσεις και τας διαγραφάς, και να συνάπτη εις ιδιαιτέρους τόμους τας περιλήψεις και τα άλλα έγγραφα, όσα απαιτούνται δια την εγγραφήν.
  Διαγραφαί ξέσματα κλπ.
  ’ρθρ.1338.-Εις το βιβλίον υποθηκών αι διαγραφαί σημειούνται έναντι των οικείων εγγραφών επί του δεξιού μέρους. Απαγορεύονται εις το σώμα της εγγραφής ξέσματα, μεσόστιχοι σημειώσεις, παρεγγραφαί ως και παρενθέσεις ή αφαιρέσεις φύλλων του βιβλίου.
  Δημοσιότης βιβλίων
  ΄Αρθρ.1339.-Τα βιβλία υποθηκών είναι δημόσια και προσιτά εις πάντα θέλοντα να συμβουλευθή αυτά, τηρουμένων των δια την καλήν διατήρησιν αυτών απαιτουμένων όρων.
  
Χορήγησις αντιγράφων, πιστοποιητικών κλπ.
  ’ρθρ.1340.-Ο φύλαξ των υποθηκών οφείλει να δίδη εις τους αιτούντας αντίγραφα ακριβή ή περιλήψεις εκ του βιβλίου των υποθηκών.
  Τα αντίγραφα των εγγραφών και των προσημειώσεων δέον να περιέχωσι και όλας τας εν τω βιβλίω σημειώσεις, όσαι έχουσι σχέσιν προς αυτάς.
  ’ρθρ.1341.-Αι εγγραφαί υποθήκης και προσημειώσεις, αίτινες έχουσιν εξαλειφθή, δεν μνημονεύονται εις τα εκδιδόμενα αντίγραφα ή τας περιλήψεις, εκτός αν ο αιτών αξιώση τούτο.
  ’ρθρ.1342.-Εάν επί ακινήτων ωρισμένων δεν υπάρχη εγγραφή υποθήκης ή προσημείωσις, ο φύλαξ οφείλει να δώση περί τούτου πιστοποιητικόν εις τον αιτούντα.
  ’ρθρ.1343.-Όλα τα αντίγραφα, αι περιλήψεις και τα πιστοποιητικά του φύλακος υποθηκών φέρουσι την υπογραφήν τούτου και την σφραγίδα του γραφείου υποθηκών.
  Ευθύνη φύλακος
  ’ρθρ.1344.-Ο φύλαξ των υποθηκών ευθύνεται εις αποζημίωσιν του ζημιωθέντος δια πάσαν πράξιν ή παράλειψιν περί την εκπλήρωσιν των επιβαλλομένων αυτώ υποχρεώσεων.
  Μη ευθύνη του δημοσίου
  ’ρθρ.1345.-Το δημόσιον ουδεμίαν υπέχει ευθύνην εξ οιασδήποτε πράξεως ή παραλείψεως του φύλακος υποθηκών κατά την εκτέλεσιν των καθηκόντων του.
  ΒΙΒΛΙΟΝ ΤΕΤΑΡΤΟΝ
  ΟΙΚΟΓΕΝΕΙΑΚΟΝ ΔΙΚΑΙΟΝ
  ΚΕΦΑΛΑΙΟΝ ΠΡΩΤΟΝ
  Μνηστεία
  Έννοια
  ’ρθρ.1346.-Η σύμβασις περί μέλλοντος γάμου (μνηστεία) δεν γεννά αγωγήν προς εξαναγκασμόν αυτού.
  Η υπόσχεσις ποινής δια την περίπτωσιν της ματαιώσεως του γάμου είναι άκυρος.
  Μονομερής λύσις
’ρθρ.1347.-Εκάτερος των μεμνηστευμένων, αφιστάμενος άνευ σπουδαίου λόγου της μνηστείας, υποχρεούται  να  αποζημιώση  τον  έτερον  ή  τους γονείς αυτού ως και πάντα αντί των γονέων ενεργήσαντα τρίτον δια την ζημίαν, ην ούτοι υπέστησαν ένεκα δαπανών γενομένων ή άλλων μέτρων ληφθέντων επί τη προσδοκία του γάμου, λαμβανομένων υπ' όψιν και των ειδικών περιστάσεων.

(Αντί για τη σελ. 127(β) Σελ. 127(γ)
Τεύχος 1255-Σελ. 27
  
Η αυτή υποχρέωσις βαρύνει και τον μεμνηστευμένον, όστις προεκάλεσεν υπαιτίως την παρά του ετέρου δεδικαιολογημένην διάλυσιν της μνηστείας.
  Συνέπειαι λύσεως
  ’ρθρ.1348.-Εκάτερος των μεμνηστευμένων, εάν εματαιώθη ο γάμος, δικαιούται να απαιτήση παρά του ετέρου κατά τας περί αδικαιολογήτου πλουτισμού διατάξεις παν ό,τι έδωκεν εις τούτον λόγω δωρεάς ή ως σύμβολον της μνηστείας.
  Επί θανάτου ενός των μεμνηστευμένων εν αμφιβολία λογίζεται αποκλεισθείσα η απαίτησις των δοθέντων.
  Παραγραφή
  ’ρθρ.1349.-Αι εκ της μνηστείας αξιώσεις παραγράφονται μετά διετίαν από του τέλους του έτους, καθ' ο ελύθη η μνηστεία.
  ΚΕΦΑΛΑΙΟΝ ΔΕΥΤΕΡΟΝ
  Γάμος
  Όροι για τη σύναψη γάμου.
  "’ρθρ.1350.-Για τη σύναψη γάμου απαιτείται συμφωνία των μελλονύμφων. Οι σχετικές δηλώσεις γίνονται αυτοπροσώπως και χωρίς αίρεση ή προθεσμία.
  Οι μελλόνυμφοι πρέπει να έχουν συμπληρώσει το δέκατο όγδοο έτος της ηλικίας τους. Το δικαστήριο μπορεί, αφού ακούσει τους μελλονύμφους και τα πρόσωπα που ασκούν την επιμέλεια του ανηλίκου, να επιτρέψει το γάμο και πριν από τη συμπλήρωση αυτής της ηλικίας, αν η τέλεσή του επιβάλλεται από σπουδαίο λόγο.
  Το άρθρ. 1350 αντικαταστάθηκε ως άνω από το άρθρ. 12 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  "’ρθρ.1351.-Δεν μπορούν να συνάψουν γάμο όσοι εμπίπτουν σε μια από τις περιπτώσεις του άρθρ. 128 και της πρώτης παραγράφου του άρθρ. 131, καθώς και εκείνοι στους οποίους έχει απαγορευθεί ειδικά η τέλεση γάμου, σύμφωνα με το άρθρ. 129 αριθ. 2".
  Το άρθρ. 1351 αντικαταστάθηκε ως άνω με το άρθρ. 23 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  "’ρθρ.1352.-Όποιος βρίσκεται σε επικουρική δικαστική συμπαράσταση, πλήρη ή μερική που περιλαμβάνει και το γάμο, συνάπτει γάμο μόνο με τη συναίνεση του δικαστικού συμπαραστάτη του. Αν ο τελευταίος αρνείται να συναινέσει, το δικαστήριο μπορεί, αφού τον ακούσει, να δώσει την άδεια για τη σύναψη του γάμου, εφόσον το επιβάλλει το συμφέρον του συμπαραστατουμένου".
  Το άρθρ. 1352, αντικαταστάθηκε ως άνω με το άρθρ. 23 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
Σελ. 128(γ)
Τεύχος 1255-Σελ. 28
  
Κώλυμα εκ διαφοράς θρησκείας
  ’ρθρ.1353.-(Καταργήθηκε από το άρθρ. 3 Νόμ. 1250/3-7 Απρ. 1982 (ΦΕΚ Α΄ 46) (κατωτ. σελ. 204,031).
  Ένεκα υφισταμένου γάμου
  ’ρθρ.1354.-Κωλύεται η σύναψις ετέρου γάμου πριν ή αμετακλήτως λυθή ή ακυρωθή ο υφιστάμενος γάμος. Οι σύζυγοι δύνανται να επαναλάβωσι την τέλεσιν του μεταξύ αυτών γάμου και πριν ακυρωθή ούτος.
  Ένεκα προϋπάρξαντος τρίτου
  ’ρθρ.1355.-(Καταργήθηκε από το άρθρ. 3 Νόμ. 1250/3-7 Απρ. 1982 (ΦΕΚ Α΄ 46) (κατωτ. σελ. 204,031).
  Ένεκα συγγενείας εξ αίματος
  ’ρθρ.1356.-Κωλύεται ο γάμος μετά συγγενών εξ αίματος κατ' ευθείαν μεν γραμμήν απεριορίστως, εκ πλαγίου δε μέχρι και του τετάρτου βαθμού.
  Ένεκα αγχιστείας
  ’ρθρ.1357.-Κωλύεται ο γάμος μετά συγγενών εξ αγχιστείας κατ' ευθείαν μεν γραμμήν απεριορίστως, εκ πλαγίου δε μέχρι και του τρίτου βαθμού.
  ’ρθρ.1358.-(Καταργήθηκε από το άρθρ. 3 Νόμ. 1250/3-7 Απρ. 1982 (ΦΕΚ Α΄ 46) (κατωτ. σελ. 204,031).
  Ένεκα εξωγάμου συγγενείας
  ’ρθρ.1359.-(Καταργήθηκε από το άρθρ. 13 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ένεκα υιοθεσίας
  ’ρθρ.1360.-Κωλύεται ο γάμος του υιοθετήσαντος ή των κατιόντων αυτού μετά του υιοθετηθέντος. Το κώλυμα υφίσταται και μετά την λύσιν της υιοθεσίας.
  Ένεκα του βαπτίσματος
  ’ρθρ.1361.(Καταργήθηκε από το άρθρ. 3 Νόμ. 1250/3-7 Απρ. 1982 (ΦΕΚ Α΄ 46) (κατωτ. σελ. 204,031).

  
Ένεκα επιτροπείας
  ’ρθρ.1362.-(Καταργήθηκε από το άρθρ. 13 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ένεκα μοιχείας
  ’ρθρ.1363.-(Καταργήθηκε από το άρθρ. 3 Νόμ. 1250/3-7 Απρ. 1982, ΦΕΚ Α΄ 46, (κατωτ. σελ. 204, 031).
  Κληρικοί και μοναχοί
  ’ρθρ.1364.-(Καταργήθηκε από το άρθρ. 3 Νόμ. 1250/3-7 Απρ. 1982, ΦΕΚ Α΄ 46, (κατωτ. σελ. 204, 031).
  Κώλυμα αναβλητικόν
  ’ρθρ.1365.-(Καταργήθηκε από το άρθρ. 13 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Διαφορά θρησκείας ή δόγματος
  ’ρθρ.1366.-(Καταργήθηκε από το άρθρ. 3 Νόμ. 1250/3-7 Απρ. 1982 (ΦΕΚ Α΄ 46) κατωτ. σελ. 204, 031).
  Τέλεση του γάμου
  ’ρθρ.1367.-Ο γάμος τελείται είτε με τη σύγχρονη δήλωση των μελονύμφων ότι συμφωνούν σ' αυτό (πολιτικός γάμος) είτε με ιερολογία από ιερέα της ανατολικής ορθόδοξης εκκλησίας ή λειτουργό άλλου δόγματος ή θρησκεύματος γνωστού στην Ελλάδα.
  Η δήλωση γίνεται δημόσια κατά πανηγυρικό τρόπο ενώπιον δύο μαρτύρων, προς το δήμαρχο ή τον πρόεδρο της κοινότητας του τόπου όπου τελείται ο γάμος ή προς το νόμιμο αναπληρωτή τους, που είναι υποχρεωμένοι να συντάξουν αμέσως σχετική πράξη.
  Οι προϋποθέσεις της ιεροτελεστίας και κάθε θέμα σχετικό μ' αυτήν διέπονται από το τυπικό και τους κανόνες του δόγματος ή του θρησκεύματος σύμφωνα με το οποίο γίνεται η ιεροτελεστία, εφ' όσον δεν είναι αντίθετο με τη δημόσια τάξη. Ο θρησκευτικός λειτουργός είναι υποχρεωμένος να συντάξει αμέσως σχετική πράξη. Η τέλεση πολιτικού γάμου δεν εμποδίζει την ιερολογία του ίδιου γάμου κατά τη θρησκεία και το δόγμα των συζύγων.
  ’δεια γάμου
  ’ρθρ.1368.-Για να τελεσθεί ο γάμος, είτε ως πολιτικός είτε με ιερολογία της ανατολικής ορθόδοξης εκκλησίας, απαιτείται άδεια του δημάρχου ή του προέδρου της κοινότητας της τελευταίας κατοικίας του καθενός από τα πρόσωπα που πρόκειται να παντρευτούν. Σε περίπτωση που ο αρμόδιος για την έκδοση της άδειας αρνείται να τη χορηγήσει, αποφασίζει αμετάκλητα το αρμόδιο Μονομελές Πρωτοδικείο σύμφωνα με τις διατάξεις της Εκουσίας Δικαιοδοσίας του Κώδικος Πολιτικής Δικονομίας. Η απόφαση εκδίδεται μέσα σε δέκα ημέρες από την κατάθεση της σχετικής αιτήσεως.
  
Γνωστοποίηση του μέλλοντος γάμου
  ’ρθρ.1369.-Πριν από την τέλεση του γάμου, με όποιον τύπο κι αν αυτός πρόκειται να τελεσθεί, πρέπει να γνωστοποιούνται, με τοιχοκόλληση σχετικής αγγελίας στο δημοτικό ή κοινοτικό κατάστημα της κατοικίας του καθενός από τα πρόσωπα που πρόκειται να παντρευτούν, το όνομα και το επώνυμο των προσώπων αυτών, το επάγγελμά τους, το όνομα των γονέων τους και ο τόπος όπου γεννήθηκαν, όπου κατοικούσαν τελευταία και όπου πρόκειται να τελεσθεί ο γάμος. Αν ο γάμος δεν τελεσθεί μέσα σε έξι μήνες από τη γνωστοποίηση, η γνωστοποίηση πρέπει να επαναληφθεί.
  Όταν τα πρόσωπα που πρόκειται να παντρευτούν κατοικούν σε μεγάλη πόλη, η γνωστοποίηση γίνεται με δημοσίευση σε ημερήσια εφημερίδα του τόπου της κατοικίας.
  ’ρθρ.1370.-Η άδεια γάμου δίνεται υποχρεωτικά, αφού ερευνηθεί αν συντρέχουν οι νόμιμοι όροι για το γάμο που πρόκειται να τελεσθεί και αν έγινε η γνωστοποίηση. Αν υπάρχουν σπουδαίοι λόγοι, η γνωστοποίηση, μπορεί να παραλειφθεί.
  Τα άρθρ. 1367 έως 1370 τροποποιήθηκαν ως ανωτέρω από το άρθρ. 1 Νόμ. 1250/3-7 Απρ. 1982 (ΦΕΚ Α΄ 46) κατωτ. σελ. 204, 031).
  Μεταξύ ετεροδόξων ή ετεροθρήσκων
  ’ρθρ.1371.-Επί γάμου μεταξύ ετεροδόξων ή μεταξύ ετεροθρήσκων, η ιεροτελεστία γίνεται ως απαιτεί το δόγμα ή το θρήσκευμα εκατέρου των εις γάμον συνερχομένων, εφ' όσον τούτο είναι ανεγνωρισμένον εν τη ημεδαπή.
  ΚΕΦΑΛΑΙΟΝ ΤΡΙΤΟΝ
  ’κυρος και ανυπόστατος γάμος
  "’ρθρ.1372.-’κυρος είναι μόνο ο γάμος που έγινε κατά παράβαση των άρθρ. 1350 έως 1352, 1354, 1356, 1357 κα 1360. Δεν είναι άκυρος ο γάμος, εφόσον έχει γίνει η δήλωση του άρθρ. 1367 προς το δήμαρχο ή τον πρόεδρο της κοινότητας ή τον νόμιμο αναπληρωτή τους, έστω και αν έχουν παραλειφθεί οι άλλοι όροι της τέλεσης.
  Γάμος που έγινε χωρίς να τηρηθεί καθόλου ένας από τους τύπους, που προβλέπονται στο άρθρ. 1367, είναι ανυπόστατος.
  ’ρθρ.1373.-Η ακυρότητα του γάμου αίρεται: Ι.αν, στην περίπτωση της πρώτης παραγράφου του άρθρ. 1350, ακολουθήσει ελεύθερη και πλήρης συμφωνία των συζύγων. 2.αν, στην περίπτωση της δεύτερης παραγράφου του άρθρ. 1350 δοθεί εκ των υστέρων η άδεια του δικαστηρίου ή ο σύζυγος, αφού συμπληρώσει το δέκατο όγδοο έτος της ηλικίας του, αναγνωρίσει τον   γάμο. 3.   αν,   στην  περίπτωση   του   άρθρ. 1351



(Αντί για τη σελ. 129(γ) Σελ. 129(δ)
Τεύχος 1255-Σελ. 29

ο σύζυγος, αφού γίνει ικανός για δικαιοπραξία, αναγνωρίσει τον γάμο. "4.Αν, στην περίπτωση του άρθρ. 1352, ο δικαστικός συμπαραστάτης, το δικαστήριο ή ο ίδιος ο σύζυγος, αφού γίνει ικανός, εγκρίνει το γάμο".
  Η μέσα σε " " περίπτ. 4, αντικαταστάθηκε ως άνω, από το άρθρ. 24 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Τα άρθρ. 1372 και 1373 αντικαταστάθηκαν ως άνω από το άρθρ. 14 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Ακυρώσιμος ένεκα πλάνης
  ’ρθρ.1374.-Ακύρωσις του τελεσθέντος γάμου χωρεί ένεκα πλάνης περί την ταυτότητα του προσώπου του ετέρου συζύγου.
  Η ακύρωσις αποκλείεται εάν ο σύζυγος μετά την διάλυσιν της πλάνης ανεγνώρισε τον γάμον.
  Ένεκα απειλής
  ’ρθρ.1375.-Ακύρωσις του τελεσθέντος γάμου χωρεί εάν ο σύζυγος παρανόμως ή εναντίον των χρηστών ηθών εξηναγκάσθη δι' απειλής εις την σύναψιν αυτού.
  Η ακύρωσις αποκλείεται εάν παρελθούσης της απειλής ο εξαναγκασθείς ανεγνώρισε τον γάμον.
  Πώς επέρχεται η ακύρωσις
  ’ρθρ.1376.-Επί του ακύρου γάμου ως και επί του εκ πλάνης ή δι' απειλής τελεσθέντος απαιτείται δικαστική απόφασις περί ακυρώσεως αυτού.
  ’ρθρ.1377.-(Κατηργήθη δια του άρθρ. 53 Εισαγ. Νόμου Κώδ. Πολιτ. Δικον. Α.Ν. 44/1967 (τόμ. 10).
  Ποιός ενάγει για ακύρωση
  ’ρθρ.1378.-"Η αγωγή για ακύρωση του γάμου μπορεί να ασκηθεί: 1.στις περιπτώσεις των άρθρ. 1350 έως 1352, 1354, 1356, 1357 και 1360 από τους συζύγους και από οποιονδήποτε έχει έννομο συμφέρον, καθώς και από τον εισαγγελέα αυτεπαγγέλτως. 2.στις περιπτώσεις των άρθρ. 1374 και 1375 μόνον από τον σύζυγο που πλανήθηκε ή απειλήθηκε, όχι όμως από τους κληρονόμους του".
  Το άρθρ. 1378 αντικαταστάθηκε ως άνω από το άρθρ. 14 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  ’ρθρ.1379.-Η περί ακυρώσεως του γάμου αγωγή δύναται να εγερθή υπό του αντιπροσώπου, μόνον εάν ούτος έχη ειδικώς προς τούτο εξουσιοδοτηθή.






Σελ. 130(δ)
Τεύχος 1255-Σελ. 30

  
Παραγραφή
  ’ρθρ.1380.-Παραγραφή της περί ακυρώσεως του γάμου αγωγής χωρεί μόνον επί της ένεκα πλάνης ή απειλής ακυρώσεως. Η παραγραφή επέρχεται μετά παρέλευσιν έξ μηνών, αφ' ης κατέστη δυνατή η έγερσις της αγωγής. Η αγωγή αύτη περί ακυρώσεως κατά πάσαν περίπτωσιν αποκλείεται μετά παρέλευσιν τριών ετών από της τελέσεως του γάμου.
  Αποτελέσματα ακυρώσεως
  ’ρθρ.1381.-Δια της αμετακλήτου δικαστικής αποφάσεως περί ακυρώσεως του γάμου αίρονται τα αποτελέσματα αυτού, εξ οιουδήποτε λόγου και αν εχώρησεν η ακύρωσις.
  "’ρθρ.1382.-Τα τέκνα από το γάμο που ακυρώθηκε διατηρούν την ιδιότητα τέκνου γεννημένου σε γάμο.
  Νομιζόμενος γάμος
  ’ρθρ.1383.-Αν κατά την τέλεση του γάμου αγνοούσαν την ακυρότητα και οι δύο σύζυγοι ή την αγνοούσε ο ένας μόνον από αυτούς, η ακύρωση ενεργεί ως προς αυτούς ή αυτόν που την αγνοούσε μόνο για το μέλλον.
  Ο σύζυγος που αγνοούσε μόνος κατά την τέλεση του γάμου την ακυρότητα έχει, στην περίπτωση της ακύρωσης, εναντίον του άλλου συζύγου που γνώριζε εξαρχής την ακυρότητα και, αν αυτός πέθανε μετά την ακύρωση του γάμου, κατά των κληρονόμων του δικαίωμα διατροφής σύμφωνα με τις διατάξεις που ισχύουν για το διαζύγιο, εφαρμοζόμενες αναλογικά.
  ’ρθρ.1384.-Το δικαίωμα της δεύτερης παραγράφου του προηγούμενου άρθρου ανήκει και στον σύζυγο που εξαναγκάσθηκε να τελέσει γάμο με απειλή, κατά τρόπο παράνομο ή αντίθετο προς τα χρηστά ήθη, αν ο γάμος ακυρωθεί ή λυθεί με το θάνατο του άλλου συζύγου".
  Τα άρθρ. 1382, 1383, 1384 αντικαταστάθηκαν ως άνω από το άρθρ. 14 Νόμ. 1329/15-18 Φεβρ. 1983 (ΦΕΚ Α΄ 25), (κατωτ. αριθ. 8).
  Δικαίωματα τρίτων
  ’ρθρ.1385.-Η ακύρωσις του γάμου δεν βλάπτει τα δικαιώματα τρίτων συναλλαξαμένων εν καλή πίστει μετά τινος των συζύγων.
  
"ΤΕΤΑΡΤΟ ΚΕΦΑΛΑΙΟ
  ΣΧΕΣΕΙΣ ΤΩΝ ΣΥΖΥΓΩΝ ΑΠΟ ΤΟΝ ΓΑΜΟ
  Υποχρέωση για συμβίωση
  ’ρθρ.1386.-Ο γάμος παράγει για τους συζύγους αμοιβαία υποχρέωση για συμβίωση, εφόσον η σχετική αξίωση δεν αποτελεί κατάχρηση δικαιώματος.
  Ρύθμιση του συζυγικού βίου
  ’ρθρ.1387.-Οι σύζυγοι αποφασίζουν από κοινού για κάθε θέμα του συζυγικού βίου. Αν ο ένας από τους συζύγους βρίσκεται σε φυσική ή νομική αδυναμία, αποφασίζει μόνος του ο άλλος.
  Η ρύθμιση, από τους συζύγους, του κοινού τους βίου πρέπει να μη εμποδίζει την επαγγελματική και την υπόλοιπη δραστηριότητα του καθενός από αυτούς και να μη παραβιάζει τη σφαίρα της προσωπικότητάς του.
  Επώνυμο των συζύγων
  ’ρθρ.1388.-Με το γάμο δεν μεταβάλλεται το επώνυμο των συζύγων, ως προς τις έννομες σχέσεις τους.
  Στις κοινωνικές σχέσεις ο κάθε σύζυγος μπορεί, εφόσον σ' αυτό συμφωνεί και ο άλλος, να χρησιμοποιεί το επώνυμο του τελευταίου ή να το προσθέτει στο δικό του.
  Κοινή συμβολή για τις οικογενειακές ανάγκες
  ’ρθρ.1389.-Οι σύζυγοι έχουν την υποχρέωση να συνεισφέρουν από κοινού, ο καθένας ανάλογα με τις δυνάμεις του, για την αντιμετώπιση των αναγκών της οικογένειας. Η συνεισφορά γίνεται με την προσωπική εργασία, τα εισοδήματά τους και την περιουσία τους.
  ’ρθρ.1390.-Στην υποχρέωση του προηγούμενου άρθρου περιλαμβάνονται ειδικότερα η αμοιβαία υποχρέωση των συζύγων για διατροφή τους, η κοινή υποχρέωση για διατροφή των τέκνων τους και εν γένει η υποχρέωση για συμβολή τους στη λειτουργία του κοινού οίκου. Το μέτρο της υποχρέωσης προσδιορίζεται ανάλογα με τις συνθήκες της οικογενειακής ζωής και η εκπλήρωσή της γίνεται με τον τρόπο που επιβάλλει η έγγαμη συμβίωση.
  Διακοπή της συμβίωσης
  ’ρθρ.1391.-Αν ο σύζυγος διέκοψε την έγγαμη συμβίωση για εύλογη αιτία, η διατροφή, που του οφείλεται από τον άλλο , πληρώνεται σε χρήμα και προκαταβάλλεται κάθε μήνα.
  Η υποχρέωση διατροφής της προηγούμενης παραγράφου παύει ή το ποσό της αυξάνεται ή μειώνεται, όταν το επιβάλλουν οι περιστάσεις.
  
Ανάλογη εφαρμογή
  ’ρθρ.1392.-Οι διατάξεις των άρθρ. 1494 και 1498 έως 1500 εφαρμόζονται ανάλογα και για τη διατροφή μεταξύ συζύγων. Επίσης εφαρμόζεται ανάλογα η διάταξη του άρθρ. 1495 αν υπάρχει βάσιμος λόγος διαζυγίου που ανάγεται σε υπαιτιότητα του δικαιούχου συζύγου.
  Ρύθμιση της χρήσης της οικογενειακής στέγης
  ’ρθρ.1393.-Σε περίπτωση διακοπής της συμβίωσης, το δικαστήριο μπορεί, εφόσον το επιβάλλουν λόγοι επιείκειας ενόψει των ειδικών συνθηκών του καθενός από τους συζύγους και του συμφέροντος των τέκνων, να παραχωρήσει στον ένα σύζυγο την αποκλειστική χρήση ολόκληρου ή τμήματος του ακινήτου που χρησιμεύει για κύρια διαμονή των ίδιων (οικογενειακή στέγη), ανεξάρτητα από το ποιος από αυτούς είναι κύριος ή έχει απέναντι στον κύριο το δικαίωμα της χρήσης του. Η απόφαση του δικαστηρίου υπόκειται σε αναθεώρηση, όταν το επιβάλλουν οι περιστάσεις. Αν το δικαίωμα χρήσης της οικογενειακής στέγης πηγάζει από σχέση εργασίας ανάμεσα στον ένα από τους συζύγους και έναν τρίτο, η παραχώρηση της χρήσης της στον άλλο σύζυγο από το δικαστήριο, σύμφωνα με τους όρους της προηγούμενης παραγράφου, μπορεί να γίνει μόνον εφόσον συναινεί σ' αυτό και ο τρίτος.
  Κατανομή των κινητών
  ’ρθρ.1394.-Σε περίπτωση διακοπής της συμβίωσης, ο καθένας από τους συζύγους δικαιούται να παραλάβει τα κινητά που του ανήκουν, ακόμη και αν τα χρησιμοποιούσαν και οι δύο ή και μόνος ο άλλος σύζυγος. Υποχρεούται όμως να παραχωρήσει στον άλλο σύζυγο τη χρήση των οικιακών αντικειμένων που του είναι απολύτως απαραίτητα για τη χωριστή τους εγκατάσταση, αν το επιβάλλουν οι περιστάσεις για λόγους επιείκειας.
  ’ρθρ.1395.-Οι σύζυγοι κατανέμουν, σε περίπτωση διακοπής της συμβίωσης, τη χρήση των κινητών που ανήκουν και στους δύο, σύμφωνα με τις προσωπικές τους ανάγκες. Αν διαφωνούν, η κατανομή γίνεται από το δικαστήριο που μπορεί να επιδικάσει εύλογη αποζημίωση για τη χρήση που παραχωρεί.
  Μέτρο αμοιβαίας ευθύνης
  ’ρθρ.1396.-Οι σύζυγοι κατά την εκπλήρωση των αμοιβαίων υποχρεώσεών τους, που πηγάζουν από τον γάμο, ευθύνονται με μέτρο την επιμέλεια που δείχνουν στις προσωπικές τους υποθέσεις.
  Περιουσιακή αυτοτέλεια των συζύγων
  ’ρθρ.1397.-Με την επιφύλαξη των διατάξεων που ακολουθούν, ο γάμος δεν μεταβάλλει την περιουσιακή αυτοτέλεια των συζύγων.
(Αντί για τη σελ. 131(β) Σελ. 131(γ)
Τεύχος ΙΑ-6-3 Σελ. 1
  
Τεκμήρια για τα κινητά
  ’ρθρ.1398.-Τα κινητά που βρίσκονται στη νομή ή κατοχή του ενός ή και των δύο συζύγων τεκμαίρεται, υπέρ των δανειστών του καθενός από αυτούς, ότι ανήκουν στον σύζυγο   που   είναι   οφειλέτης   τους.  Το  τεκμήριο  αυτό δεν ισχύει σε περίπτωση διακοπής της έγγαμης συμβίωσης.
  Τα κινητά που βρίσκονται στη νομή ή κατοχή και των δύο συζύγων τεκμαίρεται, στις μεταξύ τους σχέσεις, ότι ανήκουν και στους δύο κατά ίσα μέρη.
  Στις σχέσεις των συζύγων μεταξύ τους και με τους δανειστές τους τεκμαίρεται ότι τα κινητά τα προορισμένα για την προσωπική χρήση του ενός από τους συζύγους ανήκουν σ' αυτόν.
  Διαχείριση της περιουσίας του
ενός συζύγου από τον άλλο
  ’ρθρ.1399.-Αν ο ένας από τους συζύγους ανέθεσε στον άλλο τη διαχείριση της ατομικής του περιουσίας, δεν υπάρχει υποχρέωση για λογοδοσία και για απόδοση των εισοδημάτων από τη διαχείρηση, εφόσον δεν έχουν συμφωνήσει διαφορετικά. Τα εισοδήματα καταλογίζονται στην υποχρέωση συνεισφοράς για τις ανάγκες της οικογένειας.
  Η παραίτηση από το δικαίωμα ανάκλησης αυτής της ανάθεσης είναι άκυρη.
  Αξίωση συμμετοχής στα αποκτήματα
  ’ρθρ.1400.-Αν ο γάμος λυθεί ή ακυρωθεί και η περιουσία του ενός συζύγου έχει, αφότου τελέσθηκε ο γάμος, αυξηθεί, ο άλλος σύζυγος, εφόσον συνέβαλε με οποιονδήποτε τρόπο στην αύξηση αυτή, δικαιούται να απαιτήσει την απόδοση του μέρους της αύξησης το οποίο προέρχεται από τη δική του συμβολή. Τεκμαίρεται ότι η συμβολή αυτή ανέρχεται στο ένα τρίτο της αύξησης, εκτός αν αποδειχθεί μεγαλύτερη ή μικρότερη ή καμία συμβολή.
  Η προηγούμενη παράγραφος εφαρμόζεται αναλογικά και στην περίπτωση διάστασης των συζύγων που διήρκεσε περισσότερο από τρία χρόνια.
  Στην αύξηση της περιουσίας των συζύγων δεν υπολογίζεται ό,τι αυτοί απέκτησαν από δωρεά, κληρονομία ή κληροδοσία ή με διάθεση των αποκτημάτων από αυτές τις αιτίες.
  Για την τύχη των περιουσιακών στοιχείων των συζύγων για τους γάμους που τελέσθηκαν πριν από την έναρξη ισχύος του Νόμ. 1329/83 βλ. άρθρ. 54 Νόμ. 1329/83, τόμ. 7 σελ. 192,02.
  ’ρθρ.1401.-Η αξίωση του προηγούμενου άρθρου δεν γεννιέται, σε περίπτωση θανάτου, στο πρόσωπο των κληρονόμων του συζύγου που πέθανε. Επίσης δεν εκχωρείται ούτε κληρονομείται, εκτός αν έχει αναγνωρισθεί συμβατικά ή έχει επιδοθεί αγωγή. Η 

Σελ. 132(γ)
Τεύχος ΙΑ-6-3 Σελ. 2


αξίωση παραγράφεται δύο χρόνια μετά τη λύση ή την ακύρωση του γάμου.
  Με την παρ. 2 άρθρ. 12 Νόμ. 1649/29 Σεπτ. -3 Οκτ. 1986 (ΦΕΚ Α΄ 149), τόμ. 6Α σελ. 390, 322, ορίστηκε ότι "Αν η λύση ή η ακύρωση του γάμου επήλθε κατά το χρονικό διάστημα από την έναρξη της ισχύος του Νόμ. 1329/1983 μέχρι την έναρξη της ισχύος του παρόντος νόμου, η παραγραφή του τρίτου εδαφίου του άρθρ. 1401 του Αστικού Κώδικα αρχίζει από την έναρξη ισχύος του παρόντος. Η διάταξη αυτή εφαρμόζεται και επί εκκρεμών ενώπιον του πρωτοδικείου ή εφετείου υποθέσεων".
  Παροχή ασφάλειας
  ’ρθρ.1402.-Με την επιφύλαξη της διάταξης του άρθρ. 1262 αριθ. 4, ο καθένας από τους συζύγους έχει το δικαίωμα, στην περίπτωση που ασκήθηκε αγωγή διαζυγίου ή ακύρωσης του γάμου ή που ο ίδιος άσκησε με αγωγή την αξίωση του άρθρ. 1400, να ζητήσει από τον άλλον σύζυγο ή από τους κληρονόμους του την παροχή ασφάλειας, αν εξαιτίας της συμπεριφοράς τους υπάρχει βάσιμος φόβος ότι κινδυνεύει αυτή η αξίωσή του.
  Επιλογή κοινοκτημοσύνης
  ’ρθρ.1403.-Οι σύζυγοι μπορούν, πριν από το γάμο ή κατά τη διάρκειά του, να επιλέγουν με σύμβαση, για τη ρύθμιση των συνεπειών του γάμου στην περιουσιακή τους κατάσταση, αντί για το σύστημα που προβλέπεται από τα άρθρ. 1397 και 1400 έως 1402, σύστημα κοινωνίας κατά ίσα μέρη σε περιουσιακά τους στοιχεία χωρίς δικαίωμα διάθεσης, από τον καθένα τους του ιδανικού του μεριδίου (σύστημα κοινοκτημοσύνης), τηρώντας τις διατάξεις των άρθρων που ακολουθούν.
  Οι συμβάσεις της προηγούμενης παραγράφου καταρτίζονται με συμβολαιογραφικό έγγραφο και καταχωρίζονται στο ενιαίο ειδικό δημόσιο βιβλίο που τηρείται γι' αυτό το σκοπό. Πριν από την καταχώριση, δεν ισχύουν απέναντι στους τρίτους.
  Βασει της άνω διάταξης εκδόθηκε το Π.Δ. 411/14 - 16 Ιουν. 1989 (ΦΕΚ Α΄ 175), κατωτ. αριθ. 10, με το οποίο ρυθμίζεται η διαδικασία καταχώρησης των συμβάσεων κοινοκτημοσύνης στο ενιαίο ειδικό δημόσιο βιβλίο.
  ’ρθρ.1404.-Οι λεπτομέρειες του συστήματος της κοινοκτημοσύνης που επιλέγεται και ιδίως τα σχετικά με την έκτασή της, τη διοίκηση των στοιχείων της κοινής περιουσίας, καθώς και την εκκαθάριση των τυχόν αμοιβαίων αποκαταστατικών αξιώσεων και τη διανομή των κοινών πραγμάτων μετά τη λήξη της, καθορίζονται στο σχετικό συμβόλαιο με βάση την αρχή της ισότητας δικαιωμάτων και υποχρεώσεων μεταξύ των συζύγων. Το συμβόλαιο για την κοινοκτημοσύνη δεν μπορεί να παραπέμψει σε έθιμα, σε νόμο που δεν ισχύει ή σε νόμο αλλοδαπό.
  
’ρθρ.1405-Αν στο συμβόλαιο δεν υπάρχει πρόβλεψη για την έκταση της κοινοκτημοσύνης, η κοινοκτημοσύνη περιλαμβάνει όσα περιουσιακά στοιχεία ο καθένας από τους συζύγους αποκτά από αιτία μη χαριστική κατά τη διάρκεια του γάμου, εκτός από τα εισοδήματα της περιουσίας την οποία είχε πριν από το γάμο. Δεν περιλαμβάνονται οπωσδήποτε στην κοινή περιουσία, ακόμη και αν αποκτήθηκαν από μη χαριστική αιτία: 1.τα περιουσιακά στοιχεία του καθενός από τους συζύγους που προορίζονται για αυστηρά προσωπική του χρήση ή για την άσκηση του επαγγέλματός του και τα παραρτήματά τους. 2.οι απαιτήσεις των άρθρ. 464 και 465. 3.τα δικαιώματα σε προϊόντα της διάνοιας.
  Αν στο συμβόλαιο δεν υπάρχει διαφορετική πρόβλεψη για τη χρήση και κάρπωση, τη διοίκηση και τη διάθεση των κοινών πραγμάτων, εφαρμόζονται αναλογικά οι διατάξεις των άρθρ. 785 έως 792, του δεύτερου εδαφίου του άρθρ. 793 και του άρθρ. 794.
  Υποκατάσταση
  ’ρθρ.1406.-Ό,τι ο κάθε σύζυγος αποκτά κατά τη διάρκεια του γάμου με διάθεση στοιχείων της ατομικής του περιουσίας, περιέρχεται σ' αυτήν. Ο ισχυριζόμενος ότι η απόκτηση έγινε με τέτοια διάθεση βαρύνεται με την απόδειξη του ισχυρισμού του.
  Δικαιοπραξίες από τον ένα σύζυγο
  ’ρθρ.1407.-Δικαιοπραξίες αναφερόμενες σε περιουσιακά στοιχεία της κοινοκτημοσύνης, οι οποίες, σύμφωνα με τους κανόνες που τη ρυθμίζουν, επιχειρούνται είτε και από τους δύο συζύγους από κοινού είτε από τον ένα, αλλά με τη συναίνεση του άλλου, μπορούν να επιχειρούνται εγκύρως και από τον ένα μόνο σύζυγο, με άδεια του δικαστηρίου, αν ο άλλος βρίσκεται σε φυσική ή νομική αδυναμία ή αρνείται να δηλώσει τη βούλησή του και η δικαιοπραξία επιβάλλεται από το συμφέρον της οικογένειας.
  Έκταση υπεγγυότητας της κοινής περιουσίας
  ’ρθρ.1408.-Στην περίπτωση όπου επιλέγεται σύστημα κοινοκτημοσύνης, η κοινή περιουσία, πέρα από τα εμπράγματα δικαιώματα ή άλλα βάρη, με τα οποία βαρύνεται, είναι υπέγγυα και: 1.για κάθε υποχρέωση που αναλαμβάνει ο ένας σύζυγος, μέσα στα όρια της διαχειριστικής του εξουσίας, για τη διαχείρηση αυτής της περιουσίας. 2.για κάθε υποχρέωση που αναλαμβάνει ο ένας σύζυγος για τις ανάγκες της οικογένειας. 3.για κάθε υποχρέωση που αναλαμβάνουν και οι δύο σύζυγοι.
  ’ρθρ.1409.-Η κοινή περιουσία είναι επιπλέον υπέγγυα, έως το μισό της αξίας της, και απέναντι στους ατομικούς δανειστές του κάθε συζύγου, εφόσον δεν είναι δυνατή η ικανοποίησή τους από την ατομική περιουσία του: 1.για υποχρεώσεις που αυτός ανέλαβε μόνος του για τη διαχείριση της περιουσίας αυτής πέρα από τα όρια της διαχειριστικής του εξουσίας. 2.για ατομικά χρέη του, οποτεδήποτε και αν αυτά γεννήθηκαν.
  
Αν, στις περιπτώσεις της προηγούμενης παραγράφου, οι δανειστές είναι εγχειρόγραφοι, προτιμώνται οι δανειστές του προηγούμενου άρθρου.
  Επικουρική υπεγγυότητα
της ατομικής περιουσίας
  ’ρθρ.1410.-Για τα χρέη του άρθρ. 1408 οι δανειστές μπορούν να στραφούν επικουρικά και κατά της ατομικής περιουσίας του μη οφειλέτη συζύγου έως το μισό της αξίας της απαίτησής τους, εφόσον η κοινή περιουσία δεν επαρκεί για την ικανοποίηση των χρεών του.
  Λήξη
  ’ρθρ.1411.-Η κοινοκτημοσύνη λήγει αυτοδικαίως με τη λύση ή την ακύρωση του γάμου. Λήγει επίσης, όταν ο ένας από τους συζύγους κηρυχθεί σε αφάνεια ή σε πτώχευση και η σχετική απόφαση γίνει τελεσίδικη.
  Στην περίπτωση του διαζυγίου ή της ακύρωσης του γάμου η λήξη της κοινοκτημοσύνης επέρχεται αναδρομικά από την ημέρα της επίδοσης της σχετικής αγωγής.
  ’ρθρ.1412.-Η κοινοκτημοσύνη λήγει με συμφωνία των συζύγων που περιβάλλεται το συμβολαιογραφικό τύπο.
  ’ρθρ.1413.-Ο καθένας από τους συζύγους μπορεί να ζητήσει από το δικαστήριο τη λύση της κοινοκτημοσύνης: 1.αν επήλθε διακοπή της έγγαμης συμβίωσης, που διήρκεσε τουλάχιστον ένα έτος και συνεχίζεται κατά τη συζήτηση της αγωγής. 2.αν, λόγω της κακής κατάστασης της περιουσίας του άλλου συζύγου ή της κακής διαχείρισης από αυτόν της κοινής περιουσίας, κινδυνεύουν τα συμφέροντα του ενάγοντος. 3.αν υπάρχει αθέτηση, από τον άλλο σύζυγο, της υποχρέωσής του για συνεισφορά στις ανάγκες της οικογένειας. Η απόφαση που διατάσσει τη λύση της κοινοκτημοσύνης ενεργεί αναδρομικά από την ημέρα της επίδοσης της αγωγής στον εναγόμενο.
  ’ρθρ.1414.-Η λήξη της κοινοκτημοσύνης, κατά τις διατάξεις των προηγούμενων άρθρων εκτός από την περίπτωση της λήξης λόγω θανάτου, ισχύει απέναντι στους τρίτους μόνο εφόσον στο περιθώριο του ειδικού δημόσιου βιβλίου, όπου έχει καταχωρισθεί το συστατικό της συμβόλαιο, σημειώνονται η σχετική συμφωνία των συζύγων ή η απόφαση που κηρύσσει την αφάνεια ή την πτώχευση ή, στις περιπτώσεις της δεύτερης παραγράφου του άρθρ. 1411 και του άρθρ. 1413, η επίδοση της αγωγής και η σχετική δικαστική απόφαση.





(Αντί για τη σελ. 133(α) Σελ. 133(β)
Τεύχος Ε51-Σελ. 29
  
’ρθρ.1415.-Με την πρόωρη λήξη της κοινοκτημοσύνης, οι σύζυγοι επανέρχονται, από την άποψη της περιουσιακής τους κατάστασης, στο σύστημα που προβλέπεται από τα άρθρ. 1397 και 1400 έως 1402.
  Στην περίπτωση αυτή, καθώς και όταν η λήξη επέρχεται λόγω λύσης ή ακύρωσης του γάμου, έχουν εφαρμογή για τη λύση της κοινωνίας και τη διανομή των κοινών πραγμάτων, αν δεν υπάρχει διαφορετική συμφωνία, οι διατάξεις των άρθρ. 795 και επόμενων, καθώς και οι ειδικές διατάξεις του Κώδικα Πολιτικής Δικονομίας για τη διανομή κοινών πραγμάτων.
  Έκταση εφαρμογής
  ’ρθρ.1416.-Οι διατάξεις αυτού του Κεφαλαίου έχουν εφαρμογή, εφόσον δεν ορίζεται διαφορετικά, ανεξάρτητα από τη θρησκεία ή το δόγμα των συζύγων καθώς και από τον τύπο, πολιτικό ή θρησκευτικό, με τον οποίο έγινε ο γάμος τους".
  Με το άρθρ. 15 Νόμ. 1329/15 - 18 Φεβρ. 1983 (ΦΕΚ Α΄ 25), (κατωτ. αριθ. 8) τα Κεφάλαια τέταρτο και πέμπτο του τέταρτου βιβλίου του Α.Κ. συγχωνεύθηκαν ως άνω σε ενιαίο τέταρτο κεφάλαιο με τίτλο "Σχέσεις συζύγων από τον γάμο" και οι διατάξεις των δύο αυτών Κεφαλαίων (άρθρ. 1386 έως 1396 και 1397 έως 1405) αντικαταστάθηκαν από τις ανωτέρω διατάξεις, οι οποίες εντάχθηκαν στο ανωτέρω νέο Τέταρτο Κεφάλαιο.
  ΚΕΦΑΛΑΙΟΝ ΕΚΤΟΝ
  Προίξ
  ’ρθρ.1406-1416.-(Κατηργήθηκαν από το άρθρ. 15 Νόμ. 1329/1983, κατωτ. αριθ. 8 και αντικαταστάθηκαν (σύμφωνα με το ίδιο άρθρο) από τις διατάξεις που εντάχθηκαν στο ανωτέρω νέο Τέταρτο Κεφάλαιο με τίτλο "Σχέσεις των συζύγων από τον γάμο").
  ’ρθρ.1417-1437.-(Καταργήθηκαν από το άρθρ. 15 Νόμ. 1329/1983, κατωτ. αριθ. 8).













Σελ. 134(β)
Τεύχος Ε51 - Σελ. 30
  
"ΕΒΔΟΜΟ ΚΕΦΑΛΑΙΟ
  ΔΙΑΖΥΓΙΟ
  Πώς επέρχεται
  ’ρθρ.1438.-Ο γάμος μπορεί να λυθεί με διαζύγιο. Το διαζύγιο απαγγέλλεται με αμετάκλητη δικαστική απόφαση, όταν συντρέχουν οι προϋποθέσεις που ορίζονται στα επόμενα άρθρα.
  Ισχυρός κλονισμός
  ’ρθρ.1439.-Καθένας από τους συζύγους μπορεί να ζητήσει το διαζύγιο, όταν οι μεταξύ τους σχέσεις έχουν κλονισθεί τόσο ισχυρά, από λόγο που αφορά το πρόσωπο του εναγομένου ή και των δύο συζύγων, ώστε βάσιμα η εξακολούθηση της έγγαμης σχέσης να είναι αφόρητη για τον ενάγοντα.
  Εφόσον ο εναγόμενος δεν αποδεικνύει το αντίθετο, ο κλονισμός τεκμαίρεται σε περίπτωση διγαμίας ή μοιχείας του, εγκατάλειψης του ενάγοντα ή επιβουλής της ζωής του από τον εναγόμενο.
  Εφόσον οι σύζυγοι βρίσκονται σε διάσταση συνεχώς από τέσσερα τουλάχιστον χρόνια, ο κλονισμός τεκμαίρεται αμάχητα και το διαζύγιο μπορεί να ζητηθεί, έστω και αν ο λόγος του κλονισμού αφορά αποκλειστικά το πρόσωπο του ενάγοντα. Η συμπλήρωση του χρόνου διάστασης δεν εμποδίζεται από μικρές διακοπές που έγιναν ως προσπάθεια αποκατάστασης των σχέσεων ανάμεσα στους συζύγους.
  Αφάνεια
  ’ρθρ.1440.-Καθένας από τους συζύγους μπορεί να ζητήσει το διαζύγιο, όταν ο άλλος έχει κηρυχθεί σε αφάνεια.
  Συναινετικό διαζύγιο
  ’ρθρ.1441.-Όταν οι σύζυγοι συμφωνούν για το διαζύγιο, μπορούν να το ζητήσουν με κοινή αίτησή τους που δικάζεται κατά τη διαδικασία της εκούσιας δικαιοδοσίας (συναινετικό διαζύγιο).
  Για να εκδοθεί συναινετικό διαζύγιο, πρέπει ο γάμος να έχει διαρκέσει τουλάχιστον ένα χρόνο πριν από την κατάθεση της αίτησης, η δε συμφωνία των συζύγων να δηλωθεί στο δικαστήριο, αυτοπροσώπως ή με ειδικό πλξηρεξούσιο, σε δύο συνεδριάσεις που να απέχουν μεταξύ τους έξι τουλάχιστον μήνες. Το ειδικό πληρεξούσιο πρέπει να έχει δοθεί μέσα στον τελευταίο μήνα πριν από την κάθε συνεδρίαση. Εφόσον από την πρώτη συνεδρίαση πέρασαν δύο χρόνια, η δήλωση της συμφωνίας παύει να ισχύει.
  Αν υπάρχουν ανήλικα τέκνα, για να εκδοθεί συναινετικό διαζύγιο πρέπει να προσκομίζεται έγγραφη συμφωνία των συζύγων που να ρυθμίζει την επιμέλεια των τέκνων και την επικοινωνία με αυτά. Η συμφωνία επικυρώνεται από το δικαστήριο και ισχύει ώσπου να εκδοθεί απόφαση για το θέμα αυτό σύμφωνα με το άρθρ. 1513.
  
Διατροφή
  ’ρθρ.1442.-Εφόσον ο ένας από τους πρώην συζύγους δεν μπορεί να εξασφαλίσει τη διατροφή του από τα εισοδήματά του ή από την περιουσία του, δικαιούται να ζητήσει διατροφή από τον άλλο: 1.αν κατά την έκδοση του διαζυγίου ή κατά το τέλος των χρονικών περιόδων που προβλέπονται στις επόμενες περιπτώσεις βρίσκεται σε ηλικία ή σε κατάσταση υγείας που δεν επιτρέπει να αναγκασθεί να αρχίσει ή να συνεχίσει την άσκηση κατάλληλου επαγγέλματος, ώστε να εξασφαλίζει απ' αυτό τη διατροφή του. 2.αν έχει την επιμέλεια ανήλικου τέκνου και γι' αυτόν το λόγο εμποδίζεται στην άσκηση κατάλληλου επαγγέλματος. 3.αν δεν βρίσκει σταθερή κατάλληλη εργασία ή χρειάζεται κάποια επαγγελματική εκπαίδευση, και στις δύο όμως περιπτώσεις για ένα διάστημα που δεν μπορεί να ξεπεράσει τα τρία χρόνια από την έκδοση του διαζυγίου. 4.σε κάθε άλλη περίπτωση, όπου η επιδίκαση διατροφής κατά την έκδοση του διαζυγίου επιβάλλεται από λόγους επιείκειας.
  ’ρθρ.1443.-Οι διατάξεις των άρθρ. 1487, 1493, 1494 και 1498 εφαρμόζονται αναλόγως και για το δικαίωμα διατροφής μετά το διαζύγιο. Η διατροφή προκαταβάλλεται σε χρήμα κάθε μήνα. Η διατροφή μπορεί να καταβληθεί εφάπαξ, αν οι πρώην σύζυγοι συμφωνούν σ' αυτό εγγράφως ή με απόφαση του δικαστηρίου, αν συντρέχουν ιδιαίτεροι λόγοι.
  ’ρθρ.1444.-Η διατροφή μπορεί να αποκλεισθεί ή να περιορισθεί, αν αυτό επιβάλλεται από σπουδαίους λόγους, ιδίως αν ο γάμος είχε μικρή χρονική διάρκεια ή αν ο δικαιούχος είναι υπαίτιος του διαζυγίου του ή προκάλεσε εκούσια την απορία του.
  Το δικαίωμα διατροφής παύει, αν ο δικαιούχος ξαναπαντρευτεί, ή αν συζεί μόνιμα με κάποιον άλλο σε ελεύθερη ένωση. Το δικαίωμα διατροφής δεν παύει με το θάνατο του υποχρέου, παύει όμως με το θάνατο του δικαιούχου, εκτός αν αφορά παρελθόντα χρόνο ή δόσεις απαιτητές κατά το χρόνο του θανάτου.
  ’ρθρ.1445.-Ο καθένας από τους πρώην συζύγους είναι υποχρεωμένος να δίνει στον άλλον ακριβείς πληροφορίες για την περιουσία του και τα εισοδήματά του, εφόσον είναι χρήσιμες για τον καθορισμό του ύψους της διατροφής. Με αίτηση ενός από τους πρώην συζύγους που διαβιβάζεται μέσω του αρμόδιου εισαγγελέα, ο εργοδότης, η αρμόδια υπηρεσία και ο αρμόδιος οικονομικός έφορος είναι υποχρεωμένοι να δίνουν κάθε χρήσιμη πληροφορία για την περιουσιακή κατάσταση του άλλου συζύγου και προπάντων για τα εισοδήματά του.



(Αντί για τη σελ. 135(α) Σελ. 135(β)
Τεύχος 1396 Σελ. 1
  
Έκταση εφαρμογής
  ’ρθρ.1446.-Η διατάξη του άρθρ. 1416 εφαρμόζεται και για τη λύση του γάμου σύμφωνα με τις διατάξεις αυτού του κεφαλαίου".
  Οι διατάξεις του Έβδομου Κεφαλαίου του Τέταρτου Βιβλίου του Α.Κ. (άρθρ. 1438 έως 1462) αντικαταστάθηκαν ως άνω με τα άρθρ. 1438 - 1446 από το άρθρ. 16 Νόμ. 1329/15 - 18 Φεβρ. 1983 (ΦΕΚ Α΄ 25), (κατωτ. αριθ. 8).
  Με το άρθρ. 17 Νόμ. 1329/15 - 18 Φεβρ. 1983 (ΦΕΚ Α΄ 25), (κατωτ. αριθ. 8), τα Κεφάλαια Όγδοο (συγγένεια, άρθρ. 1463 και 1464), Ένατο (γνησιότης του τέκνου, άρθρ. 1465 έως 1475), Δέκατο (διατροφή εκ του νόμου, άρθρ. 1476 έως 1492), Ενδέκατο (σχέσεις γονέων και τέκνων, πατρική εξουσία, άρθρ. 1493 έως 1529) και Δωδέκατο (εξώγαμα τέκνα, άρθρ. 1530 έως 1567) του Τέταρτου Βιβλίου του Αστ. Κώδικα με το σύνολο των διατάξεών τους αντικαταστάθηκαν ως κατωτέρω από τα νέα Κεφάλαια Όγδοο (Συγγένεια, άρθρ. 1463 έως 1484), Δέκατο (Διατροφή από τον νόμο άρθρ. 1485 έως 1504) και Ενδέκατο (Σχέσεις γονέων και τέκνων, άρθρ. 1505 έως 1541).































Σελ. 136(β)
Τεύχος 1396 Σελ. 2
  
  


"ΚΕΦΑΛΑΙΟ ΟΓΔΟΟ
ΙΑΤΡΙΚΗ ΥΠΟΒΟΗΘΗΣΗ ΣΤΗΝ ΑΝΘΡΩΠΙΝΗ ΑΝΑΠΑΡΑΓΩΓΗ
  ’ρθρ.1455.-Η ιατρική υποβοήθηση στην ανθρώπινη αναπαραγωγή (τεχνητή γονιμοποίηση) επιτρέπεται μόνο για να αντιμετωπίζεται η αδυναμία απόκτησης τέκνων με φυσικό τρόπο ή για να αποφεύγεται η μετάδοση στο τέκνο σοβαρής ασθένειας. Η υποβοήθηση αυτή επιτρέπεται μέχρι την ηλικία φυσικής ικανότητας αναπαραγωγής του υποβοηθούμενου προσώπου. Η ανθρώπινη αναπαραγωγή με τη μέθοδο της κλωνοποίησης απαγορεύεται.
  Επιλογή του φύλου του τέκνου δεν είναι επιτρεπτή, εκτός αν πρόκειται να αποφευχθεί σοβαρή κληρονομική νόσος που συνδέεται με το φύλο.
  ’ρθρο 1456.-Κάθε ιατρική πράξη που αποβλέπει στην υποβοήθηση της ανθρώπινης αναπαραγωγής, σύμφωνα με τους όρους του προηγούμενου άρθρου, διενεργείται με την έγγραφη συναίνεση των προσώπων που επιθυμούν να αποκτήσουν τέκνο. Αν η υποβοήθηση αφορά άγαμη γυναίκα, η συναίνεση αυτής και, εφόσον συντρέχει περίπτωση ελεύθερης ένωσης, του άνδρα με τον οποίο συζεί παρέχεται με συμβολαιογραφικό έγγραφο.
  Η συναίνεση ανακαλείται με τον ίδιο τύπο μέχρι τη μεταφορά των γαμετών ή των γονιμοποιημένων ωαρίων στο γυναικείο σώμα. Με την επιφύλαξη του άρθρου 1457, η συναίνεση θεωρείται ότι ανακλήθηκε, αν ένα από τα πρόσωπα που είχαν συναινέσει πέθανε πριν από τη μεταφορά.
  ’ρθρ.1457.-Η τεχνητή γονιμοποίηση μετά το θάνατο του συζύγου ή του άνδρα με τον οποίο η γυναίκα συζούσε σε ελεύθερη ένωση επιτρέπεται με δικαστική άδεια μόνο εφόσον συντρέχουν σωρευτικώς οι εξής προϋποθέσεις:
  α. Ο σύζυγος ή ο μόνιμος σύντροφος της γυναίκας να έπασχε από ασθένεια που συνδέεται με πιθανό κίνδυνο στειρότητας ή να υπήρχε κίνδυνος θανάτου του.
  β. Ο σύζυγος ή ο μόνιμος σύντροφος της γυναίκας να είχε συναινέσει με συμβολαιογραφικό έγγραφο και στη μεταθανάτια τεχνητή γονιμοποίηση.
  Η τεχνητή γονιμοποίηση διενεργείται μετά την πάροδο έξι μηνών και πριν από τη συμπλήρωση διετίας από το θάνατο του άνδρα.
  
  ’ρθρ.1458.-Η μεταφορά στο σώμα άλλης γυναίκας γονιμοποιημένων ωαρίων, ξένων προς την ιδίαν, και η κυοφορία από αυτήν επιτρέπεται με δικαστική άδεια που παρέχεται πριν από τη μεταφορά, εφόσον υπάρχει έγγραφη και χωρίς αντάλλαγμα συμφωνία των προσώπων που επιδιώκουν να αποκτήσουν τέκνο και της γυναίκας που θα κυοφορήσει, καθώς και του συζύγου της, αν αυτή είναι έγγαμη. Η δικαστική άδεια παρέχεται ύστερα από αίτηση της γυναίκας που επιθυμεί να αποκτήσει τέκνο, εφόσον αποδεικνύεται ότι αυτή είναι ιατρικώς αδύνατο να κυοφορήσει και ότι η γυναίκα που προσφέρεται να κυοφορήσει είναι, εν όψει της κατάστασης της υγείας της, κατάλληλη για κυοφορία.
  ’ρθρ.1459.-Τα πρόσωπα που προσφεύγουν σε τεχνητή γονιμοποίηση αποφασίζουν με κοινή έγγραφη δήλωσή τους προς τον ιατρό ή τον υπεύθυνο του ιατρικού κέντρου, που γίνεται πριν από την έναρξη της σχετικής διαδικασίας, ότι οι κρυοσυντηρημένοι γαμέτες και τα κρυοσυντηρημένα γονιμοποιημένα ωάρια που δε θα τους χρειασθούν για να τεκνοποιήσουν:
  α) θα διατεθούν χωρίς αντάλλαγμα, κατά προτεραιότητα σε άλλα πρόσωπα, που θα επιλέξει ο ιατρός ή το ιατρικό κέντρο,
  β) θα χρησιμοποιηθούν χωρίς αντάλλαγμα για ερευνητικούς ή θεραπευτικούς σκοπούς,
  γ) θα καταστραφούν.
  Αν δεν υπάρχει κοινή δήλωση των ενδιαφερόμενων προσώπων, οι γαμέτες και τα γονιμοποιημένα ωάρια διατηρούνται για χρονικό διάστημα πέντε ετών από τη λήψη ή τη δημιουργία τους και μετά την πάροδο του χρόνου αυτού είτε χρησιμοποιούνται για ερευνητικούς ή θεραπευτικούς σκοπούς είτε καταστρέφονται.
  Τα μη κρυοσυντηρημένα γονιμοποιημένα ωάρια καταστρέφονται μετά τη συμπλήρωση δεκατεσσάρων ημερών από τη γονιμοποίηση. Ο τυχόν ενδιάμεσος χρόνος κρυοσυντήρησής τους δεν υπολογίζεται.
  
  
  
  
  
(Μετά τη σελ.136(β) Σελ.136,01
Τεύχος 1396 Σελ. 3
  
  
’ρθρ.1460.-Η ταυτότητα των τρίτων προσώπων που έχουν προσφέρει τους γαμέτες ή τα γονιμοποιημένα ωάρια δε γνωστοποιείται στα πρόσωπα που επιθυμούν να αποκτήσουν τέκνο. Ιατρικές πληροφορίες που αφορούν τον τρίτο δότη τηρούνται σε απόρρητο αρχείο χωρίς ένδειξη της ταυτότητάς του. Πρόσβαση στο αρχείο αυτό επιτρέπεται μόνο στο τέκνο και για λόγους σχετικούς με την υγεία του.
  Η ταυτότητα του τέκνου, καθώς και των γονέων του δε γνωστοποιείται στους τρίτους δότες γαμετών ή γονιμοποιημένων ωαρίων.
  Το νέο Κεφάλαιο ΄Ογδοο (άρθρ.1455-1460) τέθηκε με το άρθρο πρώτο Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  
  
  
  
  
  
  
  
  
  
  
  
  
  
  
  
  
  
Σελ.136,02
Τεύχος 1396 Σελ. 4
  

  
"ΕΝΑΤΟ ΚΕΦΑΛΑΙΟ
  ΣΥΓΓΕΝΕΙΑ
Έννοια
  " ’ρθρ.1461.-Τα πρόσωπα είναι μεταξύ τους συγγενείς εξ αίματος σε ευθεία γραμμή, αν το ένα κατάγεται από το άλλο (συγγένεια μεταξύ ανιόντων και κατιόντων). Συγγενείς εξ αίματος σε πλάγια γραμμή είναι τα πρόσωπα που, χωρίς να είναι συγγενείς σε ευθεία γραμμή, κατάγονται από τον ίδιο ανιόντα. Ο βαθμός της συγγένειας ορίζεται από τον αριθμό των γεννήσεων που συνδέουν τα πρόσωπα."
Αγχιστεία
  " ’ρθρ.1462.-Οι συγγενείς εξ αίματος του ενός από τους συζύγους είναι συγγενείς εξ αγχιστείας του άλλου στην ίδια γραμμή και τον ίδιο βαθμό. Η συγγένεια εξ αγχιστείας εξακολουθεί να υπάρχει και μετά τη λύση ή την ακύρωση του γάμου από τον οποίο δημιουργήθηκε."
  Το μέσα σε "" Κεφάλαιο ΄Ενατο, αντικαταστάθηκε ως άνω και τα άρθρ.1461 και 1462 προστέθηκαν με τις παρ.1, 2 και 3  άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  " ’ρθρ.1463.-Η συγγένεια του προσώπου με τη μητέρα του και τους συγγενείς της συνάγεται από τη γέννηση. Η συγγένεια με τον πατέρα και τους συγγενείς του συνάγεται από το γάμο της μητέρας με τον πατέρα ή ιδρύεται με την αναγνώριση, εκούσια ή δικαστική".
  "’ρθρ.1464.- Σε περίπτωση τεχνητής γονιμοποίησης, αν η κυοφορία έγινε από άλλη γυναίκα, υπό τους όρους του άρθρου 1458, μητέρα του τέκνου τεκμαίρεται η γυναίκα στην οποία δόθηκε η σχετική δικαστική άδεια.
  Το τεκμήριο αυτό ανατρέπεται, με αγωγή προσβολής της μητρότητας που ασκείται μέσα σε προθεσμία έξι μηνών από τον τοκετό, είτε από την τεκμαιρόμενη μητέρα, είτε από την κυοφόρο γυναίκα, εφόσον αποδειχθεί ότι το τέκνο κατάγεται βιολογικά από την τελευταία. Η προσβολή γίνεται από τη δικαιούμενη γυναίκα αυτοπροσώπως ή από ειδικό πληρεξούσιό της ή ύστερα από άδεια του δικαστηρίου, από τον νόμιμο αντιπρόσωπό της.
  Με την αμετάκλητη δικαστική απόφαση που δέχεται την αγωγή το τέκνο έχει αναδρομικά από τη γέννησή του μητέρα τη γυναίκα που το κυοφόρησε.

Τεκμήριο καταγωγής από γάμο
  " ’ρθρ.1465.-Το τέκνο που γεννήθηκε κατά τη διάρκεια του γάμου της μητέρας του ή μέσα σε τριακόσιες ημέρες από τη λύση ή την ακύρωσή του τεκμαίρεται ότι έχει πατέρα τον σύζυγο της μητέρας (τέκνο γεννημένο σε γάμο).
  Τέκνο γεννημένο σε γάμο θεωρείται και το τέκνο που γεννήθηκε ύστερα από μεταθανάτια τεχνητή γονιμοποίηση, εφόσον υπάρχει η απαιτούμενη κατά το άρθρο 1457 δικαστική άδεια.
  Αν το τέκνο γεννήθηκε μετά την τριακοσιοστή ημέρα από τη λύση ή την ακύρωση του γάμου, η απόδειξη της πατρότητας του συζύγου βαρύνει εκείνον που την επικαλείται. Το ίδιο ισχύει και όταν η τεχνητή γονιμοποίηση έγινε μετά το θάνατο του συζύγου, παρά την έλλειψη δικαστικής άδειας."
  Τα άρθρ.1463, 1464 και 1465 αντικαταστάθηκαν ως άνω από τις παρ.4, 5 και 6 αντίστοιχα  άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  Σύγκρουση δύο τεκμηρίων
  ’ρθρ.1466.-Αν μέσα στις τριακόσιες ημέρες από τη λύση ή την ακύρωση του γάμου γεννήθηκε τέκνο από γυναίκα που τέλεσε νέο γάμο, τεκμαίρεται ότι αυτό έχει πατέρα το δεύτερο σύζυγο, εκτός αν γίνει δεκτή αγωγή για προσβολή της πατρότητάς του, οπότε τεκμαίρεται ότι είναι τέκνο του πρώτου συζύγου.
  Προσβολή της πατρότητας
  ’ρθρ.1467.-Η ιδιότητα του τέκνου, ως προς το οποίο συντρέχει ένα από τα τεκμήρια των άρθρ. 1465 και 1466, ως τέκνου γεννημένου σε γάμο, μπορεί να προσβληθεί δικαστικώς, αν αποδειχθεί ότι η μητέρα δεν συνέλαβε πράγματι από τον σύζυγό της ή ότι κατά το κρίσιμο διάστημα της σύλληψης ήταν φανερά αδύνατο να συλλάβει από αυτόν, ιδίως εξαιτίας ανικανότητας ή αποδημίας του ή επειδή δεν είχαν σχέσεις.
  ’ρθρ.1468.-Κρίσιμο διάστημα της σύλληψης θεωρείται το χρονικό διάστημα που περιλαμβάνεται ανάμεσα στην τριακοσιοστή και την εκατοστή ογδοηκοστή ημέρα πριν από τον τοκετό.






(Μετά τη σελ.136,02) Σελ. 136,03
Τεύχος 1396 Σελ. 5

  

  ’ρθρ.1469.-"Την ιδιότητα του τέκνου ως γεννημένου σε γάμο μπορούν να προσβάλλουν:
  1.Ο σύζυγος της μητέρας. 2.Ο πατέρας ή η μητέρα του συζύγου, αν αυτός πέθανε χωρίς να έχει χάσει το δικαίωμα της προσβολής. 3.Το τέκνο. 4.Η μητέρα του τέκνου. 5.Ο άνδρας με τον οποίο η μητέρα, βρισκόμενη σε διάσταση με το σύζυγό της, είχε μόνιμη σχέση με σαρκική συνάφεια κατά το κρίσιμο διάστημα της σύλληψης". Η προσβολή γίνεται από τον δικαιούμενο αυτοπροσώπως ή από ειδικόν πληρεξούσιό του ή μετά από άδεια του δικαστηρίου, από τον νόμιμο αντιπρόσωπό του.
  Το μέσα σε " " πρώτο εδάφιο αντικαταστάθηκε ως άνω από την περ. α΄ της παρ. 1 του άρθρ. 19 του Νόμ. 2521/1-1 Σεπτ. 1997 (ΦΕΚ Α΄ 174), κατωτ. αριθ. 12. Σύμφωνα δε με την περ. δ΄ της ίδιας παρ. και άρθρ. του Νόμ. 2521/1997 ορίστηκε ότι: Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους.
  "’ρθρ.1470.-Η προσβολή της πατρότητας αποκλείεται: 1.Για το σύζυγο της μητέρας, όταν περάσει ένα έτος αφότου πληροφορήθηκε τον τοκετό και τα περιστατικά από τα οποία προκύπτει ότι η σύλληψη του τέκνου δεν έγινε από αυτόν, και σε κάθε περίπτωση, όταν περάσουν 5 έτη από τον τοκετό. 2.Για τον πατέρα ή τη μητέρα του συζύγου, όταν περάσει ένα έτος αφότου έμαθαν το θάνατο του τελευταίου και τη γέννηση του τέκνου. 3.Για το τέκνο, όταν περάσει ένα έτος από την ενηλικίωσή του. 4.Για τη μητέρα, όταν περάσει ένα έτος από τον τοκετό ή, εφόσον υπάρχει σοβαρός λόγος για τη μη προσβολή κατά τη διάρκεια του γάμου, έξι μήνες αφότου λύθηκε ή ακυρώθηκε ο γάμος με το σύζυγό της. 5.Για τον άνδρα που είχε σαρκική συνάφεια με τη μητέρα, 2 χρόνια από τον τοκετό".
  Το μέσα σε " " άρθρ. 1470 αντικαταστάθηκε ως άνω από την περ. β΄ της παρ. 1 του άρθρ. 19 του Νόμ. 2521/1-1 Σεπτ. 1997 (ΦΕΚ Α΄ 174) κατωτ. αριθ. 12. Σύμφωνα δε με την περ. δ΄ της ίδιας παρ. και άρθρ. του Νόμ. 2521/1997 ορίστηκε ότι: "Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους".
  "’ρθρ.1471.-Η προσβολή της πατρότητας αποκλείεται επίσης μετά το θάνατο του τέκνου, εκτός αν είχε ήδη ασκηθεί η σχετική αγωγή.
  Την πατρότητα αποκλείεται να προσβάλουν: 1. ο σύζυγος της μητέρας, αν αυτός αναγνώρισε ότι το τέκνο είναι δικό του πριν γίνει αμετάκλητη η απόφαση για την προσβολή. 2. οποιοσδήποτε από τους δικαιούχους που αναφέρονται στο άρθρο 1469, αν ο σύζυγος συγκατατέθηκε στην υποβολή της συζύγου του σε τεχνητή γονιμοποίηση."
  Το άρθρ.1471 αντικαταστάθηκε ως άνω από την παρ.7 άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  
  
’ρθρ.1472.-Το τέκνο χάνει την ιδιότητα τέκνου που γεννήθηκε σε γάμο, αναδρομικά από τη γέννησή του, μόλις γίνει αμετάκλητη η απόφαση που δέχεται την προσβολή αυτής της ιδιότητάς του.
  "Σε περίπτωση προσβολής από τον άνδρα που είχε σαρκική συνάφεια με τη μητέρα, η απόφαση της προηγούμενης παραγράφου επιφέρει αυτοδικαίως δικαστική αναγνώριση του παιδιού από τον άνδρα αυτόν".
  Η μέσα σε " " δεύτερη παρ. προστέθηκε από την περ. γ΄ της παρ. 1 του άρθρ. 19 του Νόμ. 2521/1-1 Σεπτ. 1997 (ΦΕΚ Α΄ 174) κατωτ. αριθ. 12. Σύμφωνα δε με την περ. δ΄ της ίδιας παρ. και άρθρ. του Νόμ. 2521/1997 ορίστηκε ότι: "Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους".
  Επιγενόμενος γάμος των γονέων
  ’ρθρ.1473.-Τέκνο που γεννήθηκε χωρίς γάμο των γονέων του έχει απέναντι σ' αυτούς και τους συγγενείς τους ως προς όλα θέση τέκνου γεννημένου σε γάμο, εφόσον οι γονείς του παντρευτούν μεταγενέστερα και το τέκνο είχε αναγνωρισθεί ή αναγνωρίζεται μετά την τέλεση του γάμου, εκούσια ή δικαστικά, ως τέκνο του συζύγου, σύμφωνα με τις διατάξεις των άρθρ. 1475, 1476 και 1479 έως 1483. Η εκούσια αναγνώριση μπορεί να προσβληθεί για το λόγο ότι ο σύζυγος της μητέρας δεν είναι ο πατέρας, σύμφωνα με τις διατάξεις των άρθρ. 1477 και 1478.
  ’ρθρ.1474.-Αν το τέκνο δεν ζει κατά την τέλεση του γάμου των γονέων του, δεν θίγεται η εκτέλεση των αποτελεσμάτων του πρώτου εδαφίου του προηγουμένου άρθρου ως προς τους κατιόντες του.
  Εκούσια αναγνώριση
  "’ρθρ.1475.-Ο πατέρας μπορεί να αναγνωρίσει ως δικό του το τέκνο που γεννήθηκε χωρίς γάμο, εφόσον συναινεί σ' αυτό και η μητέρα. Αν η μητέρα έχει πεθάνει ή δεν έχει δικαιοπρακτική ικανότητα, η αναγνώριση γίνεται με μόνη τη δήλωση του πατέρα.
  Η συμβολαιογραφική συναίνεση του άνδρα σε τεχνητή γονιμοποίηση, που προβλέπεται στο άρθρο 1456 § 1 εδ. β΄, επέχει θέση εκούσιας αναγνώρισης. Η αντίστοιχη συναίνεση της γυναίκας ισχύει και ως συναίνεσή της στην εκούσια αναγνώριση.
  Αν ο πατέρας έχει πεθάνει ή δεν έχει δικαιοπρακτική ικανότητα, η αναγνώριση μπορεί να γίνει από τον παππού ή τη γιαγιά της πατρικής γραμμής.
  Αν το τέκνο έχει πεθάνει, η αναγνώριση ενεργεί υπέρ των κατιόντων του."
  Το άρθρ.1475 αντικαταστάθηκε ως άνω από την παρ.8 άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  
(Αντί για τη σελ. 137(ε) Σελ. 137(στ)
Τεύχος 1396 Σελ. 7
  
’ρθρ.1476.-Η αναγνώριση από τον πατέρα ή τους γονείς του γίνεται με δήλωση ενώπιον συμβολαιογράφου ή με διαθήκη. Η συναίνεση της μητέρας, σύμφωνα με το προηγούμενο άρθρο παρέχεται με δήλωση ενώπιον συμβολαιογράφου. Οι δηλώσεις της αναγνώρισης και της συναίνεσης γίνονται αυτοπροσώπως και χωρίς αίρεση ή προθεσμία. Ανάκληση των δηλώσεων είναι ανίσχυρη.
  Προσβολή της αναγνώρισης
  ’ρθρ.1477.-Το τέκνο και, σε περίπτωση θανάτου του, οι κατιόντες του δικαιούνται να προσβάλλουν την εκούσια αναγνώριση για το λόγο ότι αυτός που δηλώθηκε ως πατέρας δεν είναι πραγματικά πατέρας.
  Το δικαίωμα αυτό ανήκει επίσης, στην περίπτωση όπου η μητέρα κατά την αναγνώριση είχε πεθάνει ή δεν είχε δικαιοπρακτική ικανότητα, στον καθένα από τους γονείς της και, στην περίπτωση της δεύτερης παραγράφου του άρθρ. 1475, στον παππού ή τη γιαγιά που δεν είχε προβεί στην αναγνώριση.
  "’ρθρ.1478.-Η προσβολή της αναγνώρισης αποκλείεται, αν περάσουν τρεις μήνες αφότου πληροφορήθηκε την αναγνώριση αυτός που την προσβάλλει. Η προσβολή αποκλείεται σε κάθε περίπτωση, αν περάσουν δύο χρόνια από την αναγνώριση ή, προκειμένου για προσβολή από τέκνο που κατά την αναγνώριση ήταν ανήλικο, δύο χρόνια από την ενηλικίωσή του.
  Η προσβολή της εκούσιας αναγνώρισης αποκλείεται στην περίπτωση που προβλέπεται από το άρθρο 1475 § 2.
  " ’ρθρ.1479.-Η μητέρα έχει δικαίωμα να ζητήσει με αγωγή την αναγνώριση της πατρότητας του τέκνου της που γεννήθηκε χωρίς γάμο της με τον πατέρα του. Το ίδιο δικαίωμα έχει και το τέκνο. Όταν η μητέρα αρνείται την προβλεπόμενη από την πρώτη παράγραφο του άρθρου 1475 συναίνεσή της, δικαίωμα δικαστικής αναγνώρισης έχουν επίσης ο πατέρας και, στην περίπτωση της τρίτης παραγράφου του άρθρου 1475, ο παππούς ή η γιαγιά της πατρικής γραμμής.
  Αν διενεργηθεί τεχνητή γονιμοποίηση με γεννητικό υλικό τρίτου δότη, η δικαστική αναγνώριση της πατρότητας αποκλείεται, έστω και αν η ταυτότητά του είναι ή γίνει εκ των υστέρων γνωστή."
  Τα άρθρ.1478 και 1479 αντικαταστάθηκαν ως άνω από τις παρ.9 και 10 αντίστοιχα άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  
  
Σελ. 138(στ)
Τεύχος 1396 Σελ. 8
  
  
’ρθρ.1480.-Η αγωγή της μητέρας ασκείται κατά του πατέρα ή των κληρονόμων του. Η αγωγή του τέκνου ασκείται κατά του γονέα που δεν έχει προβεί στην αναγκαία για την εκούσια αναγνώριση δήλωση ή κατά των κληρονόμων του. Η αγωγή του πατέρα ή των γονέων του ασκείται κατά της μητέρας ή των κληρονόμων της.
  ’ρθρ.1481.-Η πατρότητα τεκμαίρεται, αν αποδειχθεί ότι αυτός, για τον οποίο προβάλλεται ισχυρισμός ότι είναι πατέρας, είχε σαρκική συνάφεια με τη μητέρα κατά το κρίσιμο διάστημα της σύλληψης. Το τεκμήριο δεν ισχύει, αν η αγωγή ασκείται από το τέκνο μετά την ενηλικίωσή του και ο πατέρας πέθανε πριν από το τέλος της αποδεικτικής διαδικασίας στον πρώτο βαθμό.
  ’ρθρ.1482.-Το τεκμήριο του προηγούμενου άρθρου ανατρέπεται, αν προκύπτουν σοβαρές αμφιβολίες για την πατρότητα.
  ’ρθρ.1483.-Το δικαίωμα της μητέρας να ζητήσει την αναγνώριση της πατρότητας του τέκνου της υποκύπτει σε απόσβεση, όταν περάσουν πέντε χρόνια από τον τοκετό. Το δικαίωμα του τέκνου υποκύπτει σε απόσβεση ένα έτους μετά την ενηλικίωσή του, του δε πατέρα ή των γονέων του δύο έτη αφότου αρνήθηκε τη συναίνεσή της η μητέρα.
  Αν η μητέρα ήταν έγγαμη κατά το κρίσιμο διάστημα της σύλληψης του τέκνου, η προθεσμία του πρώτου εδαφίου της προηγούμενης παραγράφου αρχίζει αφότου γίνει αμετάκλητη η απόφαση που δέχεται την προσβολή της πατρότητας.
  Στην περίπτωση του άρθρ. 1473 το δικαίωμα δεν υπόκειται σε αποσβεστική προθεσμία.
  Αποτελέσματα
  ’ρθρ.1484.-Σε περίπτωση αναγνώρισης, εκούσιας ή δικαστικής, αν ο νόμος δεν ορίζει διαφορετικά, το τέκνο έχει ως προς όλα θέση τέκνου γεννημένου σε γάμο απέναντι στους δύο γονείς και τους συγγενείς τους.
  
ΔΕΚΑΤΟ ΚΕΦΑΛΑΙΟ
  ΔΙΑΤΡΟΦΗ ΑΠΟ ΤΟΝ ΝΟΜΟ
  Μεταξύ ανιόντων και κατιόντων
  ’ρθρ.1485.-Ανιόντες και κατιόντες έχουν αμοιβαία υποχρέωση διατροφής κατά τους όρους των άρθρ. 1486 έως 1502.
  Όροι διατροφής
  ’ρθρ.1486.-Δικαίωμα διατροφής έχει μόνον όποιος δεν μπορεί να διατρέφει τον εαυτό του από την περιουσία του ή από εργασία κατάλληλη για την ηλικία του, την κατάσταση της υγείας του και τις λοιπές βιοτικές του συνθήκες ενόψει και των τυχόν αναγκών της εκπαίδευσής του.
  Το ανήλικο τέκνο, και αν ακόμη έχει περιουσία, έχει δικαίωμα διατροφής από τους γονείς του, εφόσον τα εισοδήματα της περιουσίας του ή το προϊόν της εργασίας του δεν αρκούν για τη διατροφή του.
  ’ρθρ.1487.-Δεν έχει υποχρέωση διατροφής εκείνος που, ενόψει και των λοιπών υποχρεώσεών του, δεν είναι σε θέση να τη δώσει χωρίς να διακινδυνεύσει η δική του διατροφή. Ο κανόνας αυτός δεν ισχύει, όταν πρόκειται για τη διατροφή ανήλικου τέκνου από τον γονέα του, εκτός αν αυτό μπορεί να στραφεί εναντίον άλλου υποχρέου ή αν μπορεί να διατραφεί από την περιουσία του.
  Σειρά των υποχρέων
  ’ρθρ.1488.-Υποχρέωση διατροφής έχουν πρώτα οι κατιόντες, κατά τη σειρά που καλούνται στην εξ αδιαθέτου κληρονομική διαδοχή, και ο καθένας τους ανάλογα με την κληρονομική του μερίδα.
  ’ρθρ.1489.-Αν δεν υπάρχουν κατιόντες, υποχρέωση διατροφής έχουν οι πλησιέστεροι ανιόντες, που ενέχονται σε ίσα μέρη αν είναι περισσότεροι στον ίδιο βαθμό.
  Οι γονείς έχουν υποχρέωση να διατρέφουν το τέκνο τους από κοινού, ο καθένας ανάλογα με τις δυνάμεις του.


























































(Μετά τη σελ.138(ε) Σελ. 138,01
Τεύχος 1349 Σελ. 17

  

   ’ρθρ.1490.-Αν ένας από τους ανιόντες ή τους κατιόντες δεν είναι σε θέση να δώσει διατροφή, η υποχρέωση βαρύνει εκείνον που είναι υπόχρεος ύστερα από αυτόν. Το ίδιο ισχύει και όταν, για πραγματικούς ή νομικούς λόγους, είναι αδύνατη ή ιδιαίτερα δυσχερής η δικαστική επιδίωξη στην ημεδαπή εναντίον εκείνου που έχει την υποχρέωση.
  Στην περίπτωση που καταβάλλει τη διατροφή, αντί για τον αμέσως υπόχρεο, άλλο πρόσωπο, αυτό υποκαθίσταται αυτοδικαίως στα δικαιώματα εκείνου που την έλαβε: 1.αν κατέβαλε την διατροφή δυνάμει του δεύτερου εδαφίου της προηγούμενης παραγράφου. 2.αν πρόκειται για το Κράτος ή νομικό πρόσωπο δημοσίου δικαίου ή κοινωφελές ίδρυμα που ανέλαβε τη διατροφή του δικαιούχου ανηλίκου στη θέση του υπόχρεου συγγενή του. 3.αν πρόκειται για ιδιώτες, στους οποίους ανατέθηκε η επιμέλεια του προσώπου του δικαιούχου ανηλίκου, σύμφωνα με τα άρθρ. 1513, 1514, 1532, 1533 και 1535. 4.αν ο δικαιούχος της διατροφής είναι ανήλικος και τη διατροφή κατέβαλε, στη θέση του υπόχρεου γονέα του, ο σύζυγος του τελευταίου.
  ’ρθρ.1491.-Όταν το πρόσωπο είναι έγγαμο, η υποχρέωση των κατιόντων και των ανιόντων του να το διατρέφουν υπάρχει μόνον αν ο σύζυγός του, ενόψει των λοιπών υποχρεώσεών του, δεν είναι σε θέση να του παρέχει την οφειλόμενη διατροφή χωρίς να κινδυνεύει η δική του διατροφή, ή αν, για πραγματικούς ή νομικούς λόγους, είναι αδύνατη ή ιδιαίτερα δυσχερής η δικαστική επιδίωξη εναντίον του στην ημεδαπή. Το ίδιο ισχύει και για τον διαζευγμένο, όταν ο πρώην σύζυγός του έχει απέναντί του υποχρέωση διατροφής.
  Σειρά των δικαιούχων
  ’ρθρ.1492.-Όταν αυτοί που έχουν δικαίωμα διατροφής απέναντι σε ορισμένο πρόσωπο είναι περισσότεροι και ο υπόχρεος δεν επαρκεί να τη δώσει σε όλους, προτεραιότητα έχουν οι κατιόντες κατά τη σειρα της εξ αδιαθέτου κληρονομικής διαδοχής. Αν οι περισσότεροι δικαιούχοι είναι ανιόντες, έχουν προτεραιότητα οι πλησιέστεροι. Ο σύζυγος, ως προς το δικαίωμα διατροφής, συμπορεύεται με τους ανηλίκους κατιόντες και προηγείται από τους λοιπούς κατιόντες ή άλλους συγγενείς. Το ίδιο ισχύει και για τον διαζευγμένο, εφ' όσον αυτός έχει δικαίωμα διατροφής.
  Μέτρο και περιεχόμενο της διατροφής
  ’ρθρ.1493.-Το μέτρο διατροφής προσδιορίζεται με βάση τις ανάγκες του δικαιούχου, όπως αυτές προκύπτουν από τις συνθήκες της ζωής του (ανάλογη διατροφή). Η διατροφή περιλαμβάνει όλα όσα είναι αναγκαία για τη συντήρηση του δικαιούχου και επί πλέον τα έξοδα για την ανατροφή, καθώς και την επαγγελματική και την εν γένει εκπαίδευσή του.
  
Μεταβολή των όρων
  ’ρθρ.1494.-Αν, αφότου εκδόθηκε η απόφαση που προσδιορίζει τη διατροφή, μεταβλήθηκαν οι όροι της διατροφής, το δικαστήριο μπορεί να μεταρρυθμίσει την απόφασή του ή και να διατάξει την παύση της διατροφής.
  Ελαττωμένη διατροφή
  ’ρθρ.1495.-Οι κατιόντες και οι ανιόντες δικαιούνται μόνο στη στοιχειώδη διατροφή, που περιλαμβάνει τα απολύτως αναγκαία για τη συντήρηση, αν υπέπεσαν απέναντι στον υπόχρεο διατροφής σε παράπτωμα που δικαιολογεί την αποκλήρωσή τους.
  Χρόνος και τρόπος καταβολής
  ’ρθρ.1496.-Η διατροφή προκαταβάλλεται σε χρήμα κάθε μήνα. Αν συντρέχουν ιδιαίτεροι λόγοι, το δικαστήριο μπορεί να επιτρέψει στον υπόχρεο την καταβολή με άλλον τρόπο.
  ’ρθρ.1497.-Οι γονείς που οφείλουν διατροφή σε ανήλικο άγαμο τέκνο τους έχουν δικαίωμα να ορίσουν τον τρόπο και τα χρονικά διαστήματα που θα προκαταβάλλεται η διατροφή. Αν το ζήτησε το τέκνο, το δικαστήριο μπορεί να αποφασίσει διαφορετικά, εφόσον συντρέχουν ιδιαίτεροι λόγοι.
  ’ρθρ.1498.-Διατροφή για το παρελθόν δεν οφείλεται παρά μόνο από την υπερημερία.
  Παραίτηση
  ’ρθρ.1499.-Παραίτηση από τη διατροφή για το μέλλον δεν ισχύει. Η προκαταβολή της διατροφής απαλλάσσει τον υπόχρεο μόνο για το διάστημα που ορίζεται στα άρθρ. 1496 και 1497.
  Απόσβεση
  ’ρθρ.1500.-Η αξίωση διατροφής παύει με το θάνατο του δικαιούχου ή του υποχρέου, εκτός αν αφορά παρελθόντα χρόνο ή δόσεις απαιτητές κατά το χρόνο του θανάτου.
  Δικαστική συμπαράσταση
  ’ρθρ.1501.-(Καταργήθηκε από το άρθρ. 25, Νόμ. 2447/19-30 Δεκ. 1996, ΦΕΚ Α΄ 278, κατωτ. αριθ. 11).
  Προσωρινή επιδίκαση διατροφής
  ’ρθρ.1502.-Σε περίπτωση όπου ένα τέκνο έχει γεννηθεί χωρίς γάμο της μητέρας του και η πατρότητά του είναι πολύ πιθανή, η δε μητέρα του βρίσκεται σε απορία, το δικαστήριο μπορεί, ακόμη και πριν ασκηθεί η αγωγή για την αναγνώρισή του, να διατάξει ως ασφαλιστικό μέτρο την προκαταβολή από τον πατέρα στο τέκνο, κάθε μήνα, εύλογου ποσού έναντι της οφειλόμενης σ' αυτό διατροφής.

(Αντί για τη σελ. 139(α) Σελ. 139(β)
Τεύχος 1255 - Σελ. 33
  
Δαπάνες τοκετού και διατροφής
της άγαμης μητέρας
  ’ρθρ.1503.-Σε περίπτωση όπου ένα τέκνο γεννήθηκε χωρίς γάμο της μητέρας του, το δικαστήριο μπορεί, ύστερα από αίτησή της, να καταδικάσει τον πατέρα που αναγνωρίσθηκε δικαστικώς, ακόμη και αν το τέκνο γεννήθηκε νεκρό: 1.στην καταβολή των δαπανών του τοκετού. 2.σε διατροφή της μητέρας, εφόσον αυτή αδυνατεί να διαθρέψει τον εαυτό της, επί δύο μήνες πριν από τον τοκετό και τέσσερις ύστερα από αυτόν, ή, αν συντρέχουν ειδικές περιστάσεις, το πολύ επί ένα έτος.
  Η αξίωση της μητέρας δεν παύει με το θάνατο του πατέρα, παραγράφεται δε όταν περάσουν τρία έτη ύστερα από τον τοκετό. Αξίωση αποζημίωσης, σύμφωνα με τις διατάξεις για τις αδικοπραξίες, δεν αποκλείεται.
  Διατροφή μεταξύ αδελφών
  ’ρθρ.1504.-Ο αδελφός ή η αδελφή μπορούν αν το δικαστήριο το κρίνει εύλογο, να υποχρεωθούν να δίνουν διατροφή σε αδελφό ή αδελφή, αν αυτός που τη ζητεί αδυνατεί να διατρέφει τον εαυτό του για ιδιαίτερους λόγους και ιδίως εξαιτίας της ηλικίας του, βαρειάς ασθένειας ή αναπηρίας. Η διατροφή περιλαμβάνει τα απολύτως αναγκαία για τη ζωή και επιπλέον τα έξοδα για την ανατροφή, καθώς και την επαγγελματική και την εν γένει εκπαίδευση.
  Οι διατάξεις του πρώτου εδαφίου του άρθρ. 1487, καθώς και των άρθρ. 1494, 1496 και 1498 έως 1500 εφαρμόζονται και σ' αυτή την περίπτωση.
  ΕΝΔΕΚΑΤΟ ΚΕΦΑΛΑΙΟ
  ΣΧΕΣΕΙΣ ΓΟΝΕΩΝ ΚΑΙ ΤΕΚΝΩΝ
  Επώνυμο των τέκνων
  ’ρθρ.1505.-Οι γονείς υποχρεούνται να έχουν προσδιορίσει το επώνυμο των τέκνων τους με κοινή αμετάκλητη δήλωσή τους. Η δήλωση γίνεται πριν από το γάμο, είτε σε συμβολαιογράφο είτε στον λειτουργό, ενώπιον του οποίου θα τελεσθεί ο γάμος. Ο λειτουργός οφείλει να ζητήσει τη σχετική δήλωση.
  Το οριζόμενο επώνυμο, κοινό για όλα τα τέκνα, μπορεί να είναι είτε το επώνυμο του ενός από τους γονείς είτε συνδυασμός των επωνύμων τους, που όμως σε καμία περίπτωση δεν μπορεί να περιλαμβάνει περισσότερα από δύο επώνυμα.
  Αν οι γονείς παραλείψουν να δηλώσουν το επώνυμο των τέκνων τους, σύμφωνα με τους όρους των προηγούμενων παραγράφων, τα τέκνα έχουν για επώνυμο το επώνυμο του πατέρα τους.
  
  
Σελ. 140(β)
Τεύχος 1255 - Σελ. 34
  
  
Επώνυμο του τέκνου χωρίς γάμο των γονέων του
  ’ρθρ.1506.-Το τέκνο που γεννήθηκε χωρίς γάμο των γονέων του παίρνει το επώνυμο της μητέρας του. Ο σύζυγος της μητέρας μπορεί να δώσει στο τέκνο, με συμβολαιογραφικό έγγραφο, το επώνυμό του στη θέση του ως τότε επωνύμου του τέκνου ή επιπρόσθετα, αν συναινέσουν σ' αυτό, κατά τον ίδιο τύπο, η μητέρα και το τέκνο.
  Σε περίπτωση επιγενόμενου γάμου των γονέων του τέκνου εφαρμόζονται ως προς το επώνυμό του, εφόσον αυτό είναι ανήλικο, οι διατάξεις του προηγούμενου άρθρου.
  Αν γίνει αναγνώριση, εκούσια ή δικαστική το ενήλικο τέκνο ή, αν αυτό είναι ανήλικο, οι γονείς του ή και ένας από αυτούς ή ο επίτροπός του δικαιούνται, μέσα σε προθεσμία ενός έτους από την ολοκλήρωση της αναγνώρισης, να προσθέσουν, με δήλωση στον ληξίαρχο, το πατρικό επώνυμο στο επώνυμο του τέκνου. Αν στην δήλωση προβαίνουν οι δύο γονείς από κοινού, μπορούν να προσδιορίσουν το νέο επώνυμο του τέκνου σύμφωνα με τη δεύτερη παράγραφο του προηγούμενου άρθρου.
  Αμοιβαία υποχρέωση
  ’ρθρ.1507.-Γονείς και τέκνα οφείλουν αμοιβαία μεταξύ τους βοήθεια, στοργή και σεβασμό.

  
Υποχρέωση για παροχή υπηρεσιών
  ’ρθρ.1508.-Το τέκνο, εφόσον αποτελεί μέλος του οίκου των γονέων του και ανατρέφεται ή διατρέφεται από αυτούς, υποχρεούται να παρέχει στους γονείς του, για τη διοίκηση του οίκου ή την άσκηση του επαγγέλματός τους, υπηρεσίες ανάλογες με τις δυνάμεις του και τις βιοτικές συνθήκες του ίδιου και της οικογένειάς του.
  Παροχές των γονέων προς τα τέκνα τους
  ’ρθρ.1509.-Η παροχή περιουσίας στο τέκνο από οποιονδήποτε γονέα του, είτε για τη δημιουργία ή τη διατήρηση οικονομικής ή οικογενειακής αυτοτέλειας, είτε για την έναρξη ή την εξακολούθηση επαγγέλματος, αποτελεί δωρεά μόνον ως προς το ποσό που υπερβαίνει το μέτρο, το οποίο επιβάλλουν οι περιστάσεις. Η ευθύνη όμως, απέναντι στο τέκνο, εκείνου που έκανε την παροχή, για πραγματική ή νομικά ελαττώματα του πράγματος, κρίνεται πάντοτε κατά τις διατάξεις για την ευθύνη του δωρητή.
  Γονική μέριμνα
  ’ρθρ.1510.-Η μέριμνα για το ανήλικο τέκνο είναι καθήκον και δικαίωμα των γονέων (γονική μέριμνα), οι οποίοι την ασκούν από κοινού. Η γονική μέριμνα περιλαμβάνει την επιμέλεια του προσώπου, τη διοίκηση της περιουσίας και την εκπροσώπηση του τέκνου σε κάθε υπόθεση ή δικαιοπραξία ή δίκη, που αφορούν το πρόσωπο ή την περιουσία του.
  Σε περίπτωση όπου η γονική μέριμνα παύει λόγω θανάτου, κήρυξης σε αφάνεια ή έκπτωσης τους ενός γονέα, η γονική μέριμνα ανήκει αποκλειστικά στον άλλο.
  Αν ο ένας από τους γονείς αδυνατεί να ασκήσει τη γονική μέριμνα για πραγματικούς λόγους ή γιατί είναι ανίκανος ή περιορισμένα ικανός για δικαιοπραξία, την ασκεί μόνος ο άλλος γονέας. Η επιμέλεια όμως του προσώπου του τέκνου ασκείται και από τον ανήλικο γονέα.
  ’ρθρ.1511.-Κάθε απόφαση των γονέων σχετικά με την άσκηση της γονικής μέριμνας πρέπει να αποβλέπει στο συμφέρον του τέκνου.
  Στο συμφέρον του τέκνου πρέπει να αποβλέπει και η απόφαση του δικαστηρίου, όταν, κατά τις διατάξεις του νόμου, το δικαστήριο αποφασίζει σχετικά με την ανάθεση της γονικής μέριμνας ή με τον τρόπο της άσκησής της. Η απόφαση του δικαστηρίου πρέπει επίσης να σέβεται την ισότητα μεταξύ των γονέων και να μη κάνει διακρίσεις εξαιτίας του φύλου, της φυλής, της γλώσσας, της θρησκείας, των πολιτικών ή όποιων άλλων πεποιθήσεων, της ιθαγένειας, της εθνικής ή κοινωνικής προέλευσης ή της περιουσίας.
  Ανάλογα με την ωριμότητα του τέκνου πρέπει να ζητείται και να συνεκτιμάται η γνώμη του πριν από κάθε απόφαση σχετική με τη γονική μέριμνα, εφόσον η απόφαση αφορά τα συμφέροντά του.
  
Σε περίπτωση διαφωνίας
  ’ρθρ.1512.-Αν οι γονείς διαφωνούν κατά την άσκηση της γονικής μέριμνας, το δε συμφέρον του τέκνου επιβάλλει να ληφθεί απόφαση, αποφασίζει το δικαστήριο.
  Διαζύγιο ή ακύρωση του γάμου
  ’ρθρ.1513.-Στις περιπτώσεις διαζυγίου ή ακύρωσης του γάμου και εφόσον ζουν και οι δύο γονείς, η άσκηση της γονικής μέριμνας ρυθμίζεται από το δικαστήριο. Η άσκηση της γονικής μέριμνας μπορεί να ανατεθεί στον έναν από τους γονείς ή, αν αυτοί συμφωνούν ορίζοντας συγχρόνως τον τόπο διαμονής του τέκνου, στους δύο από κοινού. Το δικαστήριο μπορεί να αποφασίσει διαφορετικά, ιδίως να κατανείμει την άσκηση της γονικής μέριμνας μεταξύ των γονέων ή να την αναθέσει σε τρίτον.
  Για τη λήψη της απόφασής του το δικαστήριο λαμβάνει υπόψη του τους έως τότε δεσμούς του τέκνου με τους γονείς και τους αδελφούς του, καθώς και τις τυχόν συμφωνίες που έκαναν οι γονείς του τέκνου σχετικά με την επιμέλεια και τη διοίκηση της περιουσίας του.
  Ο γονέας, στον οποίο δεν έχει ανατεθεί η άσκηση της γονικής μέριμνας, έχει το δικαίωμα να ζητάει από τον άλλο πληροφορίες για το πρόσωπο και την περιουσία του τέκνου.
  Διακοπή της συμβίωσης
  ’ρθρ.1514.-Οι διατάξεις του προηγούμενου άρθρου εφαρμόζονται και στις περιπτώσεις όπου υπάρχει διακοπή της συμβίωσης των συζύγων.
  Τέκνα χωρίς γάμο των γονέων τους
  ’ρθρ.1515.-Η γονική μέριμνα του ανήλικου τέκνου που γεννήθηκε και παραμένει χωρίς γάμο των γονέων του ανήκει στη μητέρα του. Σε περίπτωση αναγνώρισής του, αποκτά γονική μέριμνα και ο πατέρας, που όμως την ασκεί αν έπαυσε η γονική μέριμνα της μητέρας ή αν αυτή αδυνατεί να την ασκήσει για νομικούς ή πραγματικούς λόγους.
  Με αίτηση του πατέρα, το δικαστήριο μπορεί και σε κάθε άλλη περίπτωση και ιδίως αν συμφωνεί η μητέρα να αναθέσει και σ' αυτόν την άσκηση της γονικής μέριμνας ή μέρους αυτής, εφόσον αυτό επιβάλλεται από το συμφέρον του τέκνου.
  Σε περίπτωση δικαστικής αναγνώρισης, στην οποία αντιδίκησε ο πατέρας, αυτός δεν ασκεί γονική μέριμνα ούτε αναπληρώνει τη μητέρα στην άσκησή της. Το δικαστήριο μπορεί, αν το επιβάλλει το συμφέρον του τέκνου, να αποφασίσει διαφορετικά με αίτηση του πατέρα, εφόσον έπαυσε η γονική μέριμνα της μητέρας ή αυτή αδυνατεί να την ασκήσει για νομικούς ή πραγματικούς λόγους ή υπάρχει συμφωνία των γονέων.

(Αντί για τη σελ. 141(γ) Σελ. 141(δ)
Τεύχος 1255 - Σελ. 35
  
Πράξεις από τον ένα γονέα
  ’ρθρ.1516.-Ο καθένας από τους γονείς επιχειρεί και μόνος του πράξεις αναφερόμενες στην άσκηση της γονικής μέριμνας: 1.όταν πρόκειται για συνήθεις πράξεις επιμέλειας του προσώπου του τέκνου ή για την τρέχουσα διαχείριση της περιουσίας του ή για πράξεις που έχουν επείγοντα χαρακτήρα. 2.όταν πρόκειται για τη λήψη δήλωσης της βούλησης που είναι απευθυντέα προς το τέκνο.
  Στις περιπτώσεις διακοπής της συμβίωσης των γονέων, διαζυγίου ή ακύρωσης του γάμου τους, καθώς και όταν πρόκειται για τέκνο γεννημένο χωρίς γάμο των γονέων του, τις αξιώσεις διατροφής που έχει το τέκνο κατά του γονέα, ο οποίος δεν έχει την επιμέλεια του προσώπου του, μπορεί να τις ασκεί αυτός που έχει την επιμέλεια και, αν δεν την έχει κανείς, αυτός με τον οποίο διαμένει το τέκνο.
  Σύγκρουση συμφερόντων
  ’ρθρ.1517.-Αν τα συμφέροντα του τέκνου συγκρούονται με τα συμφέροντα του πατέρα του ή της μητέρας του, που ασκούν τη γονική μέριμνα, καθώς και των συζύγων ή των συγγενών τους εξ αίματος ή εξ αγχιστείας σε ευθεία γραμμή, διορίζεται ειδικός επίτροπος.
  Επιμέλεια του προσώπου
  ’ρθρ.1518.-Η επιμέλεια του προσώπου του τέκνου περιλαμβάνει ιδίως την ανατροφή, την επίβλεψη, τη μόρφωση και την εκπαίδευσή του καθώς και τον προσδιορισμό του τόπου της διαμονής του.
  Κατά την ανατροφή του τέκνου οι γονείς το ενισχύουν, χωρίς διάκριση φύλου, να αναπτύσσει υπεύθυνα και με κοινωνική συνείδηση την προσωπικότητά του. Η λήψη σωφρονιστικών μέτρων επιτρέπεται μόνο εφόσον αυτά είναι παιδαγωγικώς αναγκαία και δεν θίγουν την αξιοπρέπεια του τέκνου.
  Κατά τη μόρφωση και την επαγγελματική εκπαίδευση του τέκνου οι γονείς λαμβάνουν υπόψη τις ικανότητες και τις προσωπικές του κλίσεις. Γι' αυτόν το σκοπό οφείλουν να συνεργάζονται με το σχολείο και, αν υπάρχει ανάγκη, να ζητούν τη συνδρομή αρμόδιων κρατικών υπηρεσιών ή δημόσιων οργανισμών.
  Σχετικά με την επιμέλεια τέκνων και την αποκατάσταση της επιμέλειάς τους βλ. Νόμ. 2104/2-2 Δεκ. 1992 (ΦΕΚ Α΄ 195), τόμ. 1, σελ. 48, 230.
  Δικαστική συμπαράσταση
  ’ρθρ.1519.-(Καταργήθηκε με το άρθρ. 25 Νόμ. 2447/19 - 30 Δεκ. 1996, ΦΕΚ Α΄ 278, κατωτ. αριθ. 11).



Σελ. 142(δ)
Τεύχος 1255 - Σελ. 36

  
Προσωπική επικοινωνία
  ’ρθρ.1520.-Ο γονέας, με τον οποίο δεν διαμένει το τέκνο, διατηρεί το δικαίωμα της προσωπικής επικοινωνίας με αυτό.
  Οι γονείς δεν έχουν το δικαίωμα να εμποδίζουν την επικοινωνία του τέκνου με τους απώτερους ανιόντες του, εκτός αν υπάρχει σοβαρός λόγος.
  Στις περιπτώσεις των προηγούμενων παραγράφων, τα σχετικά με την επικοινωνία κανονίζονται ειδικότερα από το δικαστήριο.
  Περιουσία του τέκνου από διαθήκη ή δωρεά
  ’ρθρ.1521.-"Η διοίκηση των γονέων δεν εκτείνεται και στα περιουσιακά στοιχεία που περιέρχονται στο τέκνο από διάταξη τελευταίας βούλησης ή από δωρεά με τον όρο να μην έχουν τη διοίκησή τους οι γονείς". Αν ο διαθέτης ή ο δωρητής δεν ορίσει το πρόσωπο που θα έχει τη διοίκηση αυτών των περιουσιακών στοιχείων, το δικαστήριο διορίζει ειδικό επίτροπο.
  Το πρώτο μέσα σε " " εδάφιο αντικαταστάθηκε ως άνω από το άρθρ. 26 του Νόμ. 2447/19 - 30 Δεκ. 1996, (ΦΕΚ Α΄ 278), κατωτ. αριθ.11.
  Αν στη διάταξη της τελευταίας βούλησης ή στη δωρεά ορίζεται να μην έχει τη διοίκηση ο ένας από τους γονείς, η διοίκηση ανήκει, σε περίπτωση αμφιβολίας, στον άλλο γονέα, ο οποίος και αντιπροσωπεύει το τέκνο μόνος του στις σχετικές δίκες ή δικαιοπραξίες.
  ’ρθρ.1522.-Ο διαθέτης ή ο δωρητής μπορούν να ορίσουν τον τρόπο, με τον οποίο θα διοικηθούν τα περιουσιακά στοιχεία που άφησαν ή έδωσαν στο τέκνο. Παρέκκλιση επιτρέπεται, στην περίπτωση της δωρεάς, εφόσον ο δωρητής συναινεί σ' αυτήν. Αν ο δωρητής δεν ζει ή αρνείται να συναινέσει ή η συναίνεσή του δεν είναι εφικτή, καθώς και στις περιπτώσεις των επιδόσεων με διάταξη τελευταίας βούλησης, η παρέκκλιση επιτρέπεται μόνο με άδεια του δικαστηρίου και εφόσον επιβάλλεται από το συμφέρον του τέκνου.
  
Διαχειριστικές πράξεις
των γονέων. Απογραφή
  ’ρθρ.1523.-Οι γονείς οφείλουν να συντάσσουν απογραφή για κάθε περιουσία που περιέρχεται στο τέκνο και υπάγεται στην γονική τους διοίκηση.
  Δωρεές
  ’ρθρ.1524.-Οι γονείς δεν μπορούν να προβαίνουν σε δωρεές από την περιουσία του τέκνου. Εξαιρούνται οι δωρεές που επιβάλλονται από ιδιαίτερο ηθικό καθήκον ή από λόγους ευπρέπειας.
  Επωφελής τοποθέτηση των μετρητών
  ’ρθρ.1525.-Οι γονείς έχουν την υποχρέωση να κάνουν, χωρίς υπαίτια καθυστέρηση, παραγωγά ή να τοποθετήσουν επωφελώς τα μετρητά χρήματα του τέκνου, των οποίων έχουν τη διοίκηση, αν δεν υπάρχει ανάγκη να τα κρατούν για να αντιμετωπίζουν δαπάνες. Το δικαστήριο μπορεί να διατάξει διαφορετική διάθεσή τους.
  Διαχείριση με διατυπώσεις
  ’ρθρ.1526.-Οι γονείς δεν μπορούν, χωρίς την άδεια του δικαστηρίου, να επιχειρήσουν στο όνομα του τέκνου τις πράξεις που απαγορεύονται και στον επίτροπο ανηλίκου χωρίς άδεια του δικαστηρίου. (Η άδεια του δικαστηρίου δίνεται, αν υπάρχει αναπόφευκτη ανάγκη ή προφανής ωφέλεια).
  Το μέσα σε ( ) δεύτερο εδάφιο του άρθρ. 1526, καταργήθηκε από το άρθρ. 28 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρ.1527.-Η κληρονομία που επάγεται στο ανήλικο τέκνο θεωρείται ότι γίνεται αποδεκτή πάντοτε με τον όρο της απογραφής, το δε τέκνο, με την επιφύλαξη των διατάξεων του άρθρ. 1912, δεν εκπίπτει από το ευεργέτημα αυτό. Τρίτοι, που έχουν έννομο συμφέρον, μπορούν να αξιώσουν από το γονέα, ο οποίος έχει τη διοίκηση, να συντάξει απογραφή μέσα σε τέσσερις μήνες το βραδύτερο.
  Σχετική ακυρότητα
  ’ρθρ.1528.-Είναι άκυρες οι πράξεις των γονέων που γίνονται με παράβαση των άρθρ. 1524 έως 1526. Την ακυρότητα προτείνουν ο πατέρας, η μητέρα, το τέκνο και οι καθολικοί ή ειδικοί διάδοχοί του.
  Χρησιμοποίηση για τις ανάγκες του τέκνου
  ’ρθρ.1529.-Οι γονείς χρησιμοποιούν τα εισοδήματα από την περιουσία του τέκνου, την οποία διοικούν, για τη συντήρηση, τη μόρφωση και την εκπαίδευσή του. Μπορούν επίσης να τα χρησιμοποιήσουν και για τις ανάγκες της οικογένειας, στο μέτρο που αυτό κρίνεται εύλογο. Ό,τι περισσεύει περιέρχεται στην περιουσία του τέκνου.
  
Οι γονείς μπορούν επίσης, σε περιπτώσεις εξαιρετικής ανάγκης και με την επιφύλαξη των διατάξεων του άρθρ. 1526, να χρησιμοποιούν και το κεφάλαιο της περιουσίας του τέκνου.
  Οι δαπάνες των γονέων
  ’ρθρ.1530.-Οι γονείς έχουν δικαίωμα να απαιτήσουν τις δαπάνες που έκαναν για την επιμέλεια του προσώπου και τη διοίκηση της περιουσίας του τέκνου, αν από τις περιπτώσεις είχαν δικαίωμα να τις θεωρήσουν αναγκαίες και δεν είναι εκείνες που τους βαρύνουν.
  Ευθύνη των γονέων
  ’ρθρ.1531.-Οι γονείς, κατά την άσκηση της γονικής μέριμνας, έχουν υποχρέωση να δείχνουν την επιμέλεια που δείχνουν και στις δικές τους υποθέσεις. Αν ζημία που προκλήθηκε οφείλεται σε παράβαση υποχρέωσης και των δύο γονέων, οι γονείς ευθύνονται εις ολόκληρον.
  Συνέπειες κακής άσκησης
  "’ρθρ.1532.-Αν ο πατέρας ή η μητέρα παραβαίνουν τα καθήκοντα που τους επιβάλλει το λειτούργημά τους για την επιμέλεια του προσώπου του τέκνου ή τη διοίκηση της περιουσίας του ή αν ασκούν το λειτούργημα αυτό καταχρηστικά ή δεν είναι σε θέση να ανταποκριθούν σ' αυτό, το δικαστήριο μπορεί, εφόσον το ζητήσουν ο άλλος γονέας, οι πλησιέστεροι συγγενείς του τέκνου, ο εισαγγελέας ή και αυτεπαγγέλτως, να διατάξει οποιοδήποτε πρόσφορο μέτρο.
  Το δικαστήριο μπορεί ιδίως να αφαιρέσει από τον ένα γονέα την άσκηση της γονικής μέριμνας ολικά ή μερικά και να την αναθέσει αποκλειστικά στον άλλο ή, αν συντρέχουν και στο πρόσωπο αυτού οι προϋποθέσεις της προηγούμενης παραγράφου, να αναθέσει την πραγματική φροντίδα του τέκνου ή, ακόμη, και την επιμέλειά του ολικά ή μερικά σε τρίτον ή και να διορίσει επίτροπο".
  "Σε εξαιρετικά επείγουσες περιπτώσεις, εφόσον συντρέχουν οι προϋποθέσεις του πρώτου εδαφίου και επίκειται άμεσος κίνδυνος για τη σωματική η την ψυχική υγεία του τέκνου, ο εισαγγελέας μπορεί να διατάσσει κάθε πρόσφορο μέτρο για την προστασία του, μέχρι την έκδοση της αποφάσεως του δικαστηρίου, στο οποίο πρέπει να απευθύνεται εντός τριάντα ημερών".
  Το μέσα σε "" τρίτο εδάφιο προστέθηκε με το άρθρ.22 Νόμ.3346/16-17 Ιουν.2005 (ΦΕΚ Α΄140), τόμ.10 σελ.154,231.
  Το άρθρ.1532, αντικαταστάθηκε ως άνω, από το άρθρ. 28 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  
(Αντί για τη σελ. 143(γ) Σελ. 143(δ)
Τεύχος 1396 Σελ. 9
  
  
’ρθρ.1533.-Η αφαίρεση του συνόλου της επιμελείας του προσώπου του τέκνου και από τους δύο γονείς και η ανάθεσή της σε τρίτο διατάσσονται από το δικαστήριο, μόνο όταν άλλα μέτρα έμειναν χωρίς αποτέλεσμα ή κρίνεται ότι δεν επαρκούν για να αποτρέψουν κίνδυνο της σωματικής, πνευματικής ή ψυχικής υγείας του τέκνου. (Το δικαστήριο αποφασίζει την ανάθεση στον τρίτο ύστερα από έλεγχο του ήθους, των βιοτικών συνθηκών και της εν γένει καταλληλότητάς του, στηριζόμενο υποχρεωτικά σε βεβαίωση αρμοδίας υπηρεσίας. Η ανάθεση γίνεται κατά προτίμηση σε συγγενικά πρόσωπα ή σε κατάλληλο ίδρυμα).
  "Το δικαστήριο αποφασίζει την ανάθεση της πραγματικής φροντίδας ή της επιμέλειας στον τρίτο κατά τη δεύτερη παράγραφο του προηγούμενου άρθρου ή την πρώτη παράγραφο του παρόντος, ύστερα από έλεγχο του ήθους των βιοτικών συνθηκών και γενικά της καταλληλότητάς του, στηριζόμενα υποχρεωτικά σε βεβαίωση της κοινωνικής υπηρεσίας.
  Για την ανάλογη εφαρμογή στην περίπτωση της άνω τρίτης παραγράφου του παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ. Πολ. Δικ. βλ. παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ.αριθ.12.
  Η ανάθεση γίνεται σε κατάλληλη οικογένεια, κατά προτίμηση συγγενική (ανάδοχη οικογένεια) και, αν αυτό δεν είναι δυνατό, σε κατάλληλο ίδρυμα".
  Το δεύτερο και τρίτο μέσα σε ( ) εδάφια της πρώτης παραγράφου, καταργήθηκαν και η τρίτη μέσα σε " " παρ. προστέθηκε, από το άρθρ. 29 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Το δικαστήριο ορίζει την έκταση της γονικής μέριμνας που παραχωρεί στον τρίτο και τους όρους της άσκησής της.
  ’ρθρ.1534.-Σε περίπτωση όπου υπάρχει κατεπείγουσα ανάγκη ιατρικής επέμβασης, για να αποτραπεί κίνδυνος ζωής ή υγείας του τέκνου, ο εισαγγελέας πρωτοδικών μπορεί, αν αρνούνται οι γονείς, να δώσει αυτός αμέσως την απαιτούμενη άδεια, ύστερα από αίτηση του αρμόδιου για τη θεραπεία γιατρού ή του διευθυντή της κλινικής όπου νοσηλεύεται το τέκνο ή οποιουδήποτε άλλου αρμόδιου υγειονομικού οργάνου.



Σελ. 144(δ)
Τεύχος 1396 Σελ. 10

  
Αφαίρεση με αίτηση των γονέων
  ’ρθρ.1535.-Το δικαστήριο αφαιρεί την άσκηση της γονικής μέριμνας ή μέρους αυτής από τους δύο γονείς για σπουδαίο λόγο, αν το ζητήσουν οι ίδιοι, υποδεικνύοντας και το πρόσωπο που δέχεται να αναλάβει την αφαιρούμενη άσκηση. Με την απόφαση για την αφαίρεση, το δικαστήριο αναθέτει την αφαιρούμενη άσκηση στο υποδεικνυόμενο ή άλλο πρόσωπο, προσδιορίζοντας και τον τρόπο άσκησής της. Όταν λείπει τέτοιος προσδιορισμός, εφαρμόζονται ανάλογα οι διατάξεις για την επιτροπεία.
  
Μεταβολή των συνθηκών
  ’ρθρ.1536.-Αν από τότε που εκδόθηκε δικαστική απόφαση σχετική με τη γονική μέριμνα μεταβλήθηκαν οι συνθήκες, το δικαστήριο οφείλει, ύστερα από αίτηση ενός ή και των δύο γονέων, των πλησιεστέρων συγγενών του τέκνου ή του εισαγγελέα, να προσαρμόσει την απόφασή του στις νέες συνθήκες, ανακαλώντας ή μεταρρυθμίζοντάς την, σύμφωνα με το συμφέρον του τέκνου, και ιδίως να αποδώσει στους γονείς την άσκηση της γονικής μέριμνας που τους είχε αφαιρεθεί.
  Έκπτωση των γονέων
  ’ρθρ.1537.-Ο γονέας εκπίπτει από τη γονική μέριμνα, αν καταδικάσθηκε τελεσίδικα σε φυλάκιση τουλάχιστον ενός μηνός για αδίκημα που διέπραξε με δόλο και που αφορά τη ζωή, την υγεία και τα ήθη του τέκνου. Το δικαστήριο μπορεί, σ' αυτή την περίπτωση, εκτιμώντας τις περιστάσεις, να αφαιρέσει από τον γονέα τη γονική μέριμνα και ως προς τα λοιπά τέκνα του, ύστερα από αίτηση του άλλου γονέα, των πλησιεστέρων συγγενών ή του εισαγγελέα.
  Παύση της γονικής μέριμνας
  ’ρθρ.1538.-Η γονική μέριμνα παύει στο σύνολό της, ως προς τον ένα γονέα αν αυτός εκπέσει σύμφωνα με το προηγούμενο άρθρο ή πεθάνει ή κηρυχθεί σε αφάνεια, και ως προς τους δύο γονείς αν το τέκνο ενηλικιωθεί ή πεθάνει ή κηρυχθεί σε αφάνεια.
  Συνέπειες παύσης
  ’ρθρ.1539.-Αν έπαυσε η γονική μέριμνα ή το δικαίωμα των γονέων να διοικούν την περιουσία του τέκνου τους ή και μόνη η άσκησή τους, οι γονείς οφείλουν λογοδοσία ως προς το κεφάλαιο της περιουσίας του τέκνου και παράδοσή της. Το ίδιο ισχύει, αν έπαυσε η γονική μέριμνα ή το δικαίωμα διοίκησης της περιουσίας του τέκνου ή και μόνη η άσκησή τους, ως προς τον ένα μόνο από τους γονείς.
  ’ρθρ.1540.-Αν έπαυσε η γονική μέριμνα ή η άσκησή της, εν όλω ή εν μέρει, οι γονείς έχουν δικαίωμα να εξακολουθήσουν τις πράξεις που ανάγονται στην επιμέλεια του προσώπου ή τη διοίκηση της περιουσίας του τέκνου, ώσπου να πληροφορηθούν την παύση της. Οι τρίτοι όμως δεν δικαιούνται να επικαλεσθούν αυτό το δικαίωμα των γονέων, αν γνώριζαν ή όφειλαν να γνωρίζουν την παύση.
  
’ρθρ.1541.-Αν η γονική μέριμνα έπαυσε με το θάνατο ή την αφάνεια του τέκνου, οι γονείς έχουν υποχρέωση να φροντίζουν τις υποθέσεις που δεν επιδέχονται αναβολή, ώσπου να μπορέσουν να τις φροντίσουν οι κληρονόμοι.
  Για τα άνω Κεφάλαια Όγδοο (άρθρ. 1463 - 1464), Δέκατο (άρθρ. 1485 - 1504) και Ενδέκατο (άρθρ. 1505 - 1541) Βλέπε ανωτέρω σχόλιο σελ. 136.
















































(Μετά τη σελ.144(γ) Σελ. 144,01
Τεύχος 1349 Σελ. 21
  

"KEΦΑΛΑΙΟ ΔΕΚΑΤΟ ΤΡΙΤΟ
  ΥΙΟΘΕΣΙΑ
  Πότε επιτρέπεται
  ’ρθρ.1542.-Η υιοθεσία επιτρέπεται με την εξαίρεση της περίπτωσης του άρθρ. 1579, μόνο όταν αυτός που υιοθετείται είναι ανήλικος. Η υιοθεσία πρέπει να αποβλέπει στο συμφέρον του υιοθετουμένου.
  Ποιος μπορεί να υιοθετήσει
  ’ρθρ.1543.-Αυτός που υιοθετεί ανήλικο πρέπει να είναι ικανός για δικαιοπραξία, να έχει συμπληρώσει τα τριάντα χρόνια του και να μην έχει υπερβεί τα εξήντα.
  Διαφορά ηλικίας
  ’ρθρ.1544.-"Αυτός που υιοθετεί ανήλικο πρέπει να είναι μεγαλύτερος από τον υιοθετούμενο τουλάχιστον κατά δεκαοκτώ, αλλά όχι και περισσότερο από πενήντα χρόνια.  Ο περιορισμός  της ηλικίας δεν ισχύει για εκείνον από τους συζύγους που επιθυμεί να υιοθετήσει τέκνο που υιοθετείται ή που έχει ήδη υιοθετηθεί από το σύζυγό του".Σε περίπτωση υιοθεσίας τέκνου του συζύγου, καθώς και αν συντρέχει σπουδαίος λόγος, το δικαστήριο μπορεί να επιτρέπει την υιοθεσία και όταν υπάρχει διαφορά ηλικίας μικρότερη, αλλά όχι κάτω των δεκαπέντε ετών.
  Το πρώτο μέσα σε "" εδάφιο αντικαταστάθηκε ως άνω από την παρ.1 άρθρ.28 Νόμ.2721/3-3 Ιαν.1999 (ΦΕΚ Α 112), κατωτ.σελ. 240,23.
  Υιοθεσία από περισσότερους
  ’ρθρ.1545.-Δεν επιτρέπεται να υιοθετηθεί το ίδιο πρόσωπο ταυτόχρονα από περισσότερους, εκτός αν αυτοί είναι σύζυγοι. Επίσης δεν επιτρέπεται η υιοθεσία προσώπου, που είναι ήδη υιοθετημένο από άλλον, όσο διαρκεί η υιοθεσία, εκτός αν πρόκειται για διαδοχική υιοθεσία του ίδιου προσώπου και από το σύζυγο αυτού που υιοθέτησε πρώτος.
  "Σε περίπτωση υιοθεσίας και από τους δύο συζύγους, οι προϋποθέσεις οι οποίες τάσσονται από τα άρθρ. 1543 και 1544, αρκεί να συντρέχουν στο πρόσωπο μόνο του ενός".
  Η μέσα σε " " δεύτερη παρ. προστέθηκε από την παρ. 2 του άρθρ. 19 του Νόμ. 2521/1-1 Σεπτ. 1997 (ΦΕΚ Α΄ 174), κατωτ. αριθ. 12.
  Υιοθεσία από έγγαμο
  ’ρθρ.1546.-Ο έγγαμος δεν μπορεί να υιοθετήσει χωρίς τη συναίνεση του συζύγου του, η οποία παρέχεται αυτοπροσώπως με δήλωση στο δικαστήριο. Αν ο σύζυγος έχει τη συνήθη διαμονή του στην αλλοδαπή, η συναίνεσή του μπορεί να δοθεί και με δήλωση ενώπιον συμβολαιογράφου. 
  
Το δικαστήριο όμως μπορεί να επιτρέπει την υιοθεσία και χωρίς αυτή τη συναίνεση, αν η παροχή της είναι αδύνατη για νομικούς ή πραγματικούς λόγους ή αν εκκρεμεί ανάμεσα στους συζύγους δίκη διαζυγίου.
  Υιοθεσία πολλών
  ’ρθρ.1547.-Επιτρέπεται να υιοθετηθούν, από το ίδιο πρόσωπο, περισσότεροι ανήλικοι με την ίδια πράξη ή διαδοχικά.
  ’ρθρ.1548.-Υιοθεσία υπό αίρεση ή προθεσμία δεν επιτρέπεται.
  Διαδικασία
  ’ρθρ.1549.-Η υιοθεσία τελείται με δικαστική απόφαση, ύστερα από αίτηση του υποψήφιου θετού γονέα. Αυτός που υιοθετεί συναινεί αυτοπροσώπως ενώπιον του δικαστηρίου.
  Συναίνεση των γονέων ή του νομίμου 
αντιπροσώπου
  ’ρθρ.1550.-Για να υιοθετηθεί ένας ανήλικος χρειάζεται να συναινέσουν ενώπιον του δικαστηρίου οι γονείς του ή ο ένας τους μόνο, αν ο άλλος έχει εκπέσει από τη γονική μέριμνα κατά το άρθρ. 1537 ή η συναίνεσή του είναι αδύνατη γιατί έχει τεθεί σε στερητική δικαστική συμπαράσταση, που περιλαμβάνει και τη στέρηση της ικανότητας να συναινεί για την υιοθεσία του παιδιού του. Αν ο ανήλικος δεν έχει γονείς, συναινεί ενώπιον του δικαστηρίου ο επίτροπος, ύστερα από άδεια του εποπτικού συμβουλίου.
  Η συναίνεση της προηγούμενης παραγράφου είναι, στην περίπτωση που ο ανήλικος προστατεύεται από αρμόδια κοινωνική υπηρεσία ή οργάνωση, έγκυρη και όταν αυτός που συναινεί δεν γνωρίζει το πρόσωπο του υποψηφίου θετού γονέα.
  Χρόνος της συναίνεσης
  ’ρθρ.1551.-Η συναίνεση των γονέων για υιοθεσία δεν επιτρέπεται να δοθεί προτού να συμπληρωθούν τρεις μήνες από τη γέννηση του τέκνου.
  Δικαστική αναπλήρωση της συναίνεσης
  ’ρθρ.1552.-Η συναίνεση των γονέων για υιοθεσία του τέκνου τους αναπληρώνεται με απόφαση του δικαστηρίου: α)αν οι γονείς είναι άγνωστοι ή το τέκνο είναι έκθετο, β)αν και οι δύο γονείς έχουν εκπέσει από τη γονική μέριμνα ή βρίσκονται σε καθεστώς στερητικής δικαστικής συμπαράστασης που τους αφαιρεί και την ικανότητα να συναινούν για την υιοθεσία του παιδιού τους, γ)αν οι γονείς έχουν άγνωστη διαμονή, δ)αν το τέκνο προστατεύεται από αναγνωρισμένη κοινωνική οργάνωση, έχει αφαιρεθεί από τους γονείς η άσκηση της επιμέλειας σύμφωνα με τις διατάξεις των άρθρ. 1532 και 1533 και αυτοί αρνούνται καταχρηστικά να συναινέσουν.


(Αντί για τη σελ. 145(γ) Σελ. 145(δ)
Τεύχος 1349 Σελ. 23
  
"ε) αν το τέκνο έχει παραδοθεί με τη συναίνεση των γονέων σε οικογένεια για φροντίδα και ανατροφή με σκοπό την υιοθεσία και έχει ενταχθεί σ' αυτήν επί χρονικό διάστημα ενός τουλάχιστον έτους, οι δε γονείς εκ των υστέρων αρνούνται καταχρηστικά να συναινέσουν".
  Η μέσα σε "" περίπτ.ε προστέθηκε  με την παρ.1  άρθρ.25 Νόμ.2915/28-29 Μαΐου 2001(ΦΕΚ Α 109),κατωτ.αριθ.13.
  Με απόφαση του δικαστηρίου αναπληρώνεται και η συναίνεση του επιτρόπου για την υιο-
θεσία    του    ανηλίκου,    εφόσον    ο    τελευταίος προστατεύεται από αναγνωρισμένη κοινωνική οργάνωση και ο επίτροπος αρνείται καταχρηστικά να συναινέσει.
  Ακρόαση των συγγενών
  ’ρθρ.1553.-Στις περιπτώσεις υπό στοιχ. β΄ έως δ΄ της πρώτης παραγράφου, καθώς και στην περίπτωση της δεύτερης παραγράφου του προηγούμενου άρθρου, το δικαστήριο αποφασίζει, αφού ακούσει τους πλησιέστερους συγγενείς, αν η ακρόασή τους είναι εφικτή.
  Γενική εξουσιοδότηση
  ’ρθρ.1554.-Με την επιφύλαξη των διατάξεων των τριών προηγούμενων άρθρων, οι γονείς ή ο επίτροπος μπορούν να δίνουν, με δήλωσή τους ενώπιον του δικαστηρίου, στην αρμόδια κοινωνική υπηρεσία ή την αναγνωρισμένη κοινωνική οργάνωση, που περιθάλπουν τον ανήλικο, γενική εξουσιοδότηση να κινούν τη διαδικασία μελλοντικής υιοθεσίας του ανηλίκου από πρόσωπο ή από ζεύγος συζύγων που θα επιλέγονται ελεύθερα από την κοινωνική υπηρεσία ή την οργάνωση. Η εξουσιοδότηση αυτή μπορεί να ανακαλείται από τους γονείς ή τον επίτροπο, επίσης με δήλωσή τους προς το δικαστήριο, που θα πρέπει να κοινοποιείται στην υπηρεσία ή την οργάνωση το αργότερο έως την κατάθεση, από αυτές στο δικαστήριο, της αίτησης για υιοθεσία.
  Συναίνεση του ανηλίκου
  ’ρθρ.1555.-Ενώπιον του δικαστηρίου συναινεί αυτοπροσώπως και ο ανήλικος που υιοθετείται, εφόσον έχει συμπληρώσει το δωδέκατο έτος της ηλικίας του, εκτός αν βρίσκεται σε κατάσταση ψυχικής ή διανοητικής διαταραχής που περιορίζει αποφασιστικά τη λειτουργία της βούλησής του.
  Σε κάθε περίπτωση το δικαστήριο, ανάλογα με την ωριμότητα του ανηλίκου, οφείλει να ακούει και τη δική του γνώμη.
  Ακρόαση των τέκνων αυτού που υιοθετεί
  ’ρθρ.1556.-Όταν αυτός που υιοθετεί έχει ήδη τέκνα, το δικαστήριο, ανάλογα με την ωριμότητά τους, οφείλει να ακούει και τη δική τους γνώμη.

Σελ. 146(δ)
Τεύχος 1349 Σελ. 24

  
Κοινωνική έρευνα
  ’ρθρ.1557.-Πριν από την τέλεση της υιοθεσίας διεξάγεται από την κοινωνική υπηρεσία ή άλλη υπηρεσία ή κοινωνική οργάνωση, αναγνωρισμένη ότι ειδικεύεται στις υιοθεσίες, επισταμένη κοινωνική έρευνα και κατατίθεται εμπρόθεσμα στο δικαστήριο, σύμφωνα με τα οριζόμενα ειδικότερα στο νόμο, σχετική έκθεση για το αν, με βάση τα στοιχεία που προέκυψαν, η συγκεκριμένη υιοθεσία συμφέρει ή όχι τον υιοθετούμενο.
  Σχετικά με την αναγνώριση συγκεκριμένων Υπηρεσιών και Οργανώσεων ως εξειδι-κευμένων για να διεξάγουν την προβλεπόμενη από το άνω άρθρ.1557 κοινωνική έρευνα, βλέπε Π.Δ.226/1-20 Σεπτ.1999 (ΦΕΚ Α 190), κατωτ. σελ.240,23.
  ’ρθρ.1558.-Το δικαστήριο απαγγέλλει την υιοθεσία, εφόσον συντρέχουν οι όροι του νόμου και αφού διαπιστώσει, συνεκτιμώντας και την έκθεση του προηγούμενου άρθρου, ότι, εν όψει της προσωπικότητας, της υγείας και της οικογενειακής και περιουσιακής κατάστασης εκείνου που υιοθετεί και του υιοθετουμένου, καθώς και της αμοιβαίας ικανότητάς τους προσαρμογής, η υιοθεσία συμφέρει τον υιοθετούμενο.
  Μυστικότητα της υιοθεσίας
  ’ρθρ.1559.-Η υιοθεσία ανηλίκων τηρείται μυστική. Στις περιπτώσεις της δεύτερης παραγράφου του άρθρ. 1550, καθώς και του άρθρ. 1552, η μυστικότητα ισχύει και έναντι των φυσικών γονέων.
  Το θετό τέκνο έχει, μετά την ενηλικίωσή του, το δικαίωμα να πληροφορείται πλήρως από τους θετούς γονείς και από κάθε αρμόδια αρχή τα στοιχεία των φυσικών γονέων του.
  Έναρξη αποτελεσμάτων
  ’ρθρ.1560.-Τα αποτελέσματα της δικαστικής απόφασης για την υιοθεσία αρχίζουν, αφότου αυτή γίνει τελεσίδικη.
  
Ένταξη στην οικογένεια του θετού γονέα
  ’ρθρ.1561.-Με την υιοθεσία διακόπτεται κάθε δεσμός του ανήλικου με τη φυσική του οικογένεια με εξαίρεση τις ρυθμίσεις περί κωλυμάτων γάμου των άρθρ. 1356 και 1357 και ο ανήλικος εντάσσεται πλήρως στην οικογένεια του θετού γονέα του. Έναντι του θετού γονέα και των συγγενών του ο ανήλικος έχει όλα τα δικαιώματα και τις υποχρεώσεις τέκνου γεννημένου σε γάμο. Το ίδιο ισχύει και για τους κατιόντες του θετικού τέκνου. Σε περίπτωση ταυτοχρόνως ή διαδοχικής υιοθεσίας περισσοτέρων, δημιουργείται μεταξύ τους συγγένεια όμοια με αυτήν που υπάρχει μεταξύ αδελφών.
  ’ρθρ.1562.-Όταν ο ένας σύζυγος υιοθετεί το τέκνο του άλλου, οι δεσμοί του υιοθετουμένου με το φυσικό γονέα του και τους συγγενείς του δεν διακόπτονται. Κατά τα λοιπά η υιοθεσία παράγει όλα τα αποτελέσματα υιοθεσίας που γίνεται και από τους δύο συζύγους.
  Επώνυμο του θετού τέκνου
  ’ρθρ.1563.-Το θετό τέκνο παίρνει το επώνυμο του θετού γονέα. Έχει όμως δικαίωμα, όταν ενηλικιωθεί, να προσθέσει και το πριν από την υιοθεσία επώνυμό του. Αν το τελευταίο αυτό ή το επώνυμο του θετού γονέα αποτελείται από δύο επώνυμα, χρησιμοποιείται για το σχηματισμό του σύνθετου επώνυμου του θετού τέκνου το πρώτο από αυτά.
  ’ρθρ.1564.-Σε περίπτωση κοινής υιοθεσίας από συζύγους ή υιοθεσίας από τον ένα σύζυγο του τέκνου του άλλου, ισχύει και για το θετό τέκνο η δήλωση που τυχόν έκαναν οι σύζυγοι σχετικά με το επώνυμο των τέκνων τους, σύμφωνα με τις διατάξεις των δύο πρώτων παραγράφων του άρθρ. 1505. Αν δεν έχει γίνει παρόμοια δήλωση, μπορεί να γίνει στο ληξίαρχο ταυτόχρονα με την καταχώριση της υιοθεσίας στα οικεία ληξιαρχικά βιβλία.
  Προσθήκη και άλλου κύριου ονόματος
  ’ρθρ.1565.-Το δικαστήριο μπορεί, με την απόφασή του περί υιοθεσίας, να επιτρέψει στον υποψήφιο θετό γονέα, ύστερα από αίτησή του, να προσθέσει στο κύριο όνομα του θετού τέκνου και άλλο όνομα. Αν το θετό τέκνο έχει συμπληρώσει το δωδέκατο έτος της ηλικίας του, είναι απαραίτητη, για τη χορήγηση της άδειας του δικαστηρίου, η συναίνεση και του ίδιου. Η δεύτερη παράγραφος του άρθρ. 1555 εφαρμόζεται και εδώ.
  Γονική μέριμνα
  ’ρθρ.1566.-Αφότου συντελεσθεί η υιοθεσία, τη γονική μέριμνα, των φυσικών γονέων ή την επιτροπεία, υπό την οποία τυχόν τελούσε το θετό τέκνο, αντικαθιστά αυτοδικαίως η γονική μέριμνα των θετών γονέων. Οι φυσικοί γονείς δεν έχουν 

ούτε δικαίωμα επικοινωνίας με το θετό τέκνο. Αν ένας από τους συζύγους υιοθετήσει το τέκνο του άλλου, τη γονική μέριμνα έχουν από κοινού και οι δύο σύζυγοι.
  Διαζύγιο, ακύρωση του γάμου ή 
διακοπή της συμβίωσης των θετών γονέων
  ’ρθρ.1567.-Σε περίπτωση κοινής υιοθεσίας ανηλίκου από συζύγους, αν ακολουθήσει διαζύγιο, ακύρωση του γάμου ή διακοπή της συμβίωσής τους, έχουν ανάλογη εφαρμογή, σχετικά με την άσκηση της γονικής μέριμνας, το άρθρ. 1513 και 1514. Όταν όμως πρόκειται για υιοθεσία, του τέκνου του άλλου συζύγου, η άσκηση της γονικής μέριμνας ανήκει αποκλειστικά στο φυσικό γονέα του ανηλίκου, εκτός αν το δικαστήριο αποφασίσει διαφορετικά λόγω συνδρομής σπουδαίου λόγου.
  Συνέπειες παύσης της γονικής μέριμνας
  ’ρθρ.1568.-Αν κατά τη διάρκεια της ανηλικότητας του τέκνου η γονική μέριμνα του θετού ή των θετών γονέων έπαψε για οποιονδήποτε λόγο, δεν επανέρχεται στους εξ αίματος γονείς. Σ' αυτή την περίπτωση έχουν εφαρμογή οι διατάξεις για την επιτροπεία.
  Προσβολή της υιοθεσίας
  ’ρθρ.1569.-Η υιοθεσία προσβάλλεται μόνο με την άσκηση των προβλεπόμενων ένδικων μέσων ή βοηθημάτων κατά της σχετικής δικαστικής απόφασης, αν δεν συνέτρεξαν οι όροι του νόμου ή αν η συναίνεση ενός από τα πρόσωπα που σύμφωνα με το νόμο ήταν αρμόδια να συναινέσουν υπήρξε άκυρη για οποιονδήποτε λόγο ή δόθηκε υπό την επήρεια πλάνης ως προς την ταυτότητα του προσώπου του θετού γονέα ή του θετού τέκνου, απάτης ως προς ουσιώδη περιστατικά ή παράνομης ή ανήθικης απειλής.
  Ποιοι έχουν δικαίωμα να προσβάλλουν
  ’ρθρ.1570.-Δικαίωμα να προσβάλλουν την υιοθεσία για έναν από τους λόγους του προηγούμενου άρθρου έχουν, αν μεν υπήρξαν διάδικοι στη δίκη, με το ένδικο μέσο της έφεσης και, αν όχι, με τριτανακοπή: 1.Στις περιπτώσεις μη συνδρομής των όρων του νόμου, οποιοσδήποτε έχει έννομο συμφέρον ή ο εισαγγελέας. 2.Στις περιπτώσεις έλλειψης έγκυρης συναίνεσης, καθώς και όταν αυτή υπήρξε προϊόν πλάνης, απάτης ή απειλής, αυτός του οποίου λείπει η έγκυρη συναίνεση ή ο οποίος πλανήθηκε, εξαπατήθηκε ή απειλήθηκε, όχι όμως και οι κληρονόμοι τους.
  Λύση με δικαστική απόφαση
  ’ρθρ.1571.-Αν ο θετός γονέας εκπέσει από τη γονική μέριμνα ή αν του αφαιρεθεί η άσκησή της για έναν από τους λόγους του άρθρ. 1532, καθώς και αν συντρέχει λόγος   αποκλήρωσης   του  θετού  τέκνου  για   μια  από
(Αντί για τη σελ. 147(δ) Σελ. 147(ε)
Τεύχος 1349 Σελ. 25

τις περίπτ. 1, 2 και 3 του άρθρ. 1840, το δικαστήριο μπορεί, εφόσον οι συνέπειες αυτές κρίνονται ανεπαρκείς, να διατάσσει, λόγω της βαρύτητας της περίπτωσης ακόμη και τη λύση της υιοθεσίας.
  ’ρθρ.1572.-Η απόφαση του προηγούμενου άρθρου λαμβάνεται ύστερα από αγωγή του θετού τέκνου που συμπλήρωσε το δωδέκατο έτος της ηλικίας του και, αν δεν το συμπλήρωσε, του ειδικού επιτρόπου του, ή του θετού γονέα ή του εισαγγελέα ή και αυτεπαγγέλτως.
  Συναινετική λύση
  ’ρθρ.1573.-Όταν ο θετός γονέας και το θετό τέκνο, μετά την ενηλικίωσή του, συμφωνούν να λυθεί η υιοθεσία, μπορούν να το ζητήσουν από το δικαστήριο με κοινή αίτησή τους που δικάζεται κατά τη διαδικασία της εκούσιας δικαιοδοσίας.
  Για να λυθεί η υιοθεσία, σύμφωνα με την προηγούμενη παράγραφο, πρέπει να έχει διαρκέσει τουλάχιστον ένα χρόνο πριν από την κατάθεση της αίτησης και η συμφωνία των μερών να δηλωθεί στο δικαστήριο αυτοπροσώπως σε δύο συνεδριάσεις που να απέχουν μεταξύ τους τουλάχιστον έξι μήνες. Εφόσον από την πρώτη συνεδρίαση πέρασαν δύο χρόνια, η δήλωση της συμφωνίας παύει να ισχύει.
  ’ρθρ.1574.-Σε περίπτωση κοινής υιοθεσίας ανηλίκου από συζύγους, η υιοθεσία μπορεί να λύνεται, σύμφωνα με τα άρθρ. 1571 έως 1573, και μόνο ως προς τον ένα σύζυγο.
  Αποτελέσματα της λύσης
  ’ρθρ.1575.-Με την αμετάκλητη δικαστική απόφαση που λύνει την υιοθεσία, η υιοθεσία αίρεται για το μέλλον, παύει η σχέση συγγένειας του θετού τέκνου και των κατιόντων του με αυτόν που το υιοθέτησε και τους έως τότε συγγενείς του και αναβιώνουν οι δεσμοί με τη φυσική οικογένεια. Το δικαστήριο όμως μπορεί να αναθέτει, σ' αυτή την περίπτωση, την άσκηση της γονικής μέριμνας του θετού τέκνου, εφόσον είναι ανήλικα, σε τρίτον, αν το επιβάλλει το συμφέρον του.
  Αυτοδίκαιη λύση
  ’ρθρ.1576.-Η υιοθεσία λύνεται αυτοδικαίως και αίρεται αναδρομικά η σχέση που απορρέει από αυτήν, αν τέλεσαν γάμο, κατά παράβαση του νόμου, ο θετός γονέας με το θετό τέκνο. Αν ο γάμος ακυρώθηκε, διατηρούνται από τη σχέση υιοθεσίας μόνο τα περιουσιακά δικαιώματα του θετού τέκνου.
  Το επώνυμο μετά τη λύση
  ’ρθρ.1577.-Με τη λύση της υιοθεσίας για οποιονδήποτε από τους λόγους των προηγούμενων άρθρων, παύει το δικαίωμα του θετού τέκνου να φέρει το επώνυμο του θετού γονέα, εκτός αν το δικαστήριο, εκτιμώντας την ύπαρξη δικαιολογημένου συμφέροντος του τέκνου, αποφασίζει, με αίτησή του, διαφορετικά.
Σελ. 148(ε)
Τεύχος 1349 Σελ. 26
  
’ρθρ.1578.-Σε περίπτωση κοινής υιοθεσίας από συζύγους ή υιοθεσίας από σύζυγο, του τέκνου του συζύγου του, η λύση της υιοθεσίας ως προς τον έναν από τους συζύγους δεν συνεπάγεται αλλαγή του επωνύμου, το οποίο απέκτησε το θετό τέκνο δυνάμει του άρθρ. 1564.
Ανασύσταση υιοθεσίας
  "’ρθρ.1578Α.-Σε περίπτωση δικαστικής λύσης της υιοθεσίας, αν εκλείψει ο λόγος της λύσης ή ακολουθήσει συγγνώμη του υπαιτίου της λύσης, είναι δυνατή η ανασύσταση της υιοθεσίας με εφαρμογή της διατάξεων των άρθρ.1542 έως 1559. Στην περίπτωση αυτή η ηλικία υιοθετούντος και  υιοθετουμένου δεν λαμβάνεται υπόψη. Τα αποτελέσματα  της ανασύστασης της υιοθεσίας επέρχονται από την τελεσιδικία, χωρίς αναδρομική ενέργεια."
  Το άρθρ.1578Α προστέθηκε με την παρ.3 άρθρ.25 Νόμ.2915/28-29 Μαΐου 2001(ΦΕΚ Α 109),κατωτ.αριθ.13.
Υιοθεσία ενηλίκου
  "΄Αρθρ.1579.-Η υιοθεσία ενηλίκου επιτρέπεται μόνο όταν ο υιοθετούμενος είναι συγγενής ως και τον τέταρτο βαθμό εξ αίματος ή εξ αγχιστείας αυτού που υιοθετεί."
  Το άρθρ.1579 αντικαταστάθηκε ως άνω από την παρ.5 άρθρ.25 Νόμ.2915/28-29 Μαΐου 2001(ΦΕΚ Α 109), κατωτ.αριθ.13.
  Ανάλογη εφαρμογή
  ’ρθρ.1580.-Στην υιοθεσία ενηλίκου έχουν ανάλογη εφαρμογή οι διατάξεις που ισχύουν για την υιοθεσία ανηλίκου, εφόσον δεν θεσπίζεται διαφορετική ρύθμιση από τις διατάξεις που ακολουθούν.
  Κοινή αίτηση υιοθετούντος και 
υιοθετουμένου
  ’ρθρ.1581.-Η υιοθεσία ενηλίκου απαγγέλλεται από το δικαστήριο, ύστερα από κοινή αίτηση αυτού που υιοθετεί και εκείνον που υιοθετείται. Αν ο υιοθετούμενος είναι ανίκανος για δικαιοπραξία, τη σχετική αίτηση υποβάλλει ο νόμιμος αντιπρόσωπός του.

. 
  
Περιορισμοί ως προς την ηλικία
  ’ρθρ.1582.-Αυτός που υιοθετεί πρέπει να έχει συμπληρώσει τουλάχιστον το τεσσαροκοστό έτος της ηλικίας του και να είναι μεγαλύτερος από τον υιοθετούμενο τουλάχιστον κατά δεκαοκτώ χρόνια.
  Υιοθεσία εγγάμου
  ’ρθρ.1583.-Ο έγγαμος ενήλικος δεν μπορεί να υιοθετηθεί χωρίς τη συναίνεση του συζύγου του, που παρέχεται με αυτοπρόσωπη δήλωση στο δικαστήριο. Το δεύτερο εδάφιο του άρθρ. 1546 έχει ανάλογη εφαρμογή.
  Αποτελέσματα
  ’ρθρ.1584.-Από την τέλεση της υιοθεσίας, το θετό τέκνο και οι κατιόντες του που γεννήθηκαν μετά την υιοθεσία έχουν θέση κοινού τέκνου και κοινών κατιόντων και των δύο συζύγων. Ο δεσμός του θετού τέκνου με τον άλλο φυσικό γονέα του και τους συγγενείς του διατηρείται.
  ’ρθρ.1585.-Με την υιοθεσία του άρθρ. 1579 δεν παράγεται καμιά σχέση συγγένειας μεταξύ του θετού τέκνου και των συγγενών εκείνου που υιοθέτησε και αντίστροφα.
  Επώνυμο του θετού τέκνου
  ’ρθρ.1586.-Το θετό τέκνο παίρνει το επώνυμο του θετού γονέα του, στο οποίο έχει το δικαίωμα να προσθέσει και το πριν από την υιοθεσία επώνυμό του. Αν το τελευταίο αυτό ή το επώνυμο του θετού γονέα αποτελείται από δύο επώνυμα, χρησιμοποιείται για το σχηματισμό του σύνθετου επωνύμου του θετού τέκνου το πρώτο από αυτά.
  ’ρθρ.1587.-Στην υποχρέωση για τη διατροφή του θετού τέκνου, εκείνος που υιοθέτησε προηγείται από τους εξ αίματος συγγενείς του τέκνου.
  Λύση της υιοθεσίας
  ’ρθρ.1588.-Η υιοθεσία ενηλίκου λύεται με δικαστική απόφαση, ύστερα από αγωγή του θετού γονέα ή του θετού τέκνου, αν συντρέχει παράπτωμα που δικαιολογεί την αποκλήρωση ή που συνιστά λόγο αχαριστίας του θετού τέκνου, απέναντι σ' αυτόν που το υιοθέτησε κατά τους όρους του άρθρ. 505".
  Το δέκατο τρίτο Κεφάλαιο (άρθρ. 1568-1588) και τα άρθρ. 1542 έως 1567, που είχαν καταργηθεί από το άρθρ. 17 Νόμ. 1329/83, αντικαταστάθηκαν ως άνω από το άρθρ. 1 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  
ΚΕΦΑΛΑΙΟ ΔΕΚΑΤΟ ΤΕΤΑΡΤΟ
  ΕΠΙΤΡΟΠΕΙΑ ΑΝΗΛΙΚΟΥ
  Ποιοι τελούν υπό επιτροπεία
  ’ρθρ.1589.-Ο ανήλικος τελεί υπό επιτροπεία όταν κανένας γονέας δεν έχει ή δεν μπορεί να ασκήσει τη γονική μέριμνα, όταν το δικαστήριο διορίσει επίτροπο κατά τα άρθρ. 1532 και 1535 ή αναθέσει την άσκηση της γονικής μέριμνας σε τρίτον κατά τα άρθρ. 1513 και 1514, καθώς και όταν συντρέχουν οι περιπτώσεις των άρθρ. 1660 και 1661.
  Όργανα της επιτροπείας
  ’ρθρ.1590.-Όργανα της επιτροπείας είναι το δικαστήριο, ο επίτροπος και το εποπτικό συμβούλιο.
  Αρμοδιότητα του δικαστηρίου
  ’ρθρ.1591.-Το δικαστήριο διατάσσει, ύστερα από αίτηση ή και αυτεπαγγέλτως, την επιτροπεία διορίζει τον επίτροπο και ορίζει τα σχετικά με την οργάνωση και τη λειτουργία της, σύμφωνα με το νόμο.
  Οι δημόσιοι ή οι δημοτικοί υπάλληλοι, οι εισαγγελείς και τα όργανα των αρμόδιων κοινωνικών υπηρεσιών οφείλουν να γνωστοποιούν στο δικαστήριο κάθε περίπτωση που συνεπάγεται το διορισμό επιτρόπου αμέσως μόλις την πληροφορούνται κατά την άσκηση των καθηκόντων τους. Την ίδια υποχρέωση έχουν και οι συγγενείς εξ αίματος του ανηλίκου έως τον τρίτο βαθμό.
  Διορισμός επιτρόπου
  ’ρθρ.1592.-Ο επίτροπος διορίζεται πάντοτε από το δικαστήριο (δοτή επιτροπεία). Επίτροπος διορίζεται κατά προτίμηση ένα από τα ακόλουθα πρόσωπα, με τη σειρά που αναφέρονται: 1.ο ενήλικος σύζυγος του ανηλίκου, 2.το φυσικό ή νομικό πρόσωπο που ορίστηκε με διαθήκη ή με δήλωση στον ειρηνοδίκη ή σε συμβολαιογράφο από όποιον ασκούσε τη γονική μέριμνα κατά το χρόνο της δήλωσης και κατά το θάνατό του, 3.το κατά την κρίση του δικαστηρίου καταλληλότερο πρόσωπο με προτίμηση προς τους πλησιέστερους συγγενείς του ανηλίκου. Δεν διορίζεται επίτροπος αυτός που πρέπει να προτιμηθεί κατά το προηγούμενο εδάφιο, αν συντρέχει ένας από τους λόγους του άρθρ. 1595, αν ο ίδιος αποποιείται την επιτροπεία ή αν αυτό επιβάλλεται από το συμφέρον του ανηλίκου.
  Έως το διορισμό του επιτρόπου έχουν εφαρμογή οι διατάξεις των άρθρ. 1601 και 1602.







(Αντί για τη σελ. 149(β) Σελ. 149(γ)
Τεύχος 1255-Σελ. 43
  
Στοιχεία που συνεκτιμά το δικαστήριο
  ’ρθρ.1593.-Το δικαστήριο κατά το διορισμό του επιτρόπου, σύμφωνα με το προηγούμενο άρθρο, συνεκτιμά υποχρεωτικά και την έρευνα της αρμόδιας κοινωνικής υπηρεσίας και αποφασίζει, αφού ακούσει, αν αυτό είναι δυνατόν, τους πλησιέστερους συγγενείς του ανηλίκου, καθώς και κάθε άλλο πρόσωπο, το οποίο μπορεί κατά την κρίση του να το διαφωτίσει.
  Κανόνας ο ένας επίτροπος
  ’ρθρ.1594.-Το δικαστήριο διορίζει για τον ανήλικο έναν επίτροπο, εκτός αν ιδιαίτεροι λόγοι που αναφέρονται στο συμφέρον του ανηλίκου επιβάλλουν το διορισμό περισσοτέρων (συνεπίτροποι). ΄Ενας μόνο επίτροπος διορίζεται και αν ακόμη είναι περισσότερα τα ανήλικα τέκνα των ίδιων γονέων. Όταν όμως συγκρούονται μεταξύ τους τα συμφέροντα των ανήλικων αδελφών, διορίζεται διαφορετικός επίτροπος για κάθε ανήλικο που έχει αντίθετο συμφέρον ή, αν η αντίθεση περιορίζεται σε ορισμένα θέματα ή είναι προσωρινή, ειδικός επίτροπος.
  Λόγοι αποκλεισμού
  ’ρθρ.1595.-Δεν διορίζεται επίτροπος, 1.αυτός που δεν έχει πλήρη δικαιοπρακτική ικανότητα, 2.ο ενήλικος, για τον οποίο έχει διοριστεί προσωρινός δικαστικός συμπαραστάτης, σύμφωνα με το άρθρ. 1672, 3.όποιος αποκλείστηκε από την επιτροπεία με διάταξη τελευταίας βούλησης εκείνου που δικαιούται να υποδείξει το πρόσωπο του επιτρόπου.
  Συνέπειες διορισμού προσώπου
που αποκλείεται
  ’ρθρ.1596.-Ο διορισμός προσώπου που εμπίπτει στην πρώτη περίπτωση του προηγούμενου άρθρου δεν παράγει έννομα αποτελέσματα. Σε περίπτωση διορισμού προσώπου, που εμπίπτει σε μια από τις δύο άλλες περιπτώσεις του ίδιου άρθρου, το δικαστήριο οφείλει να ανακαλεί το διορισμό και αυτεπαγγέλτως.
  Ωσότου γίνει η ανάκληση, ο διορισμός παράγει όλα τα έννομα αποτελέσματά του.
  Διορισμός υπό όρους
  ’ρθρ.1597.-Το δικαστήριο μπορεί, εκτιμώντας το συμφέρον του ανηλίκου, να επιφυλαχθεί, όταν διορίζει επίτροπο, να τον αντικαταστήσει για την περίπτωση που θα συνέβαινε ή δεν θα συνέβαινε ένα συγκεκριμένο γεγονός.
  Γνωστοποίηση του διορισμού
  ’ρθρ.1598.-Η απόφαση για το διορισμό του επιτρόπου καταχωρίζεται σε ειδικό δημόσιο βιβλίο, που τηρείται στη γραμματεία του δικαστηρίου, και επιδίδεται στον επίτροπο και στην αρμόδια κοινωνική υπηρεσία με την επιμέλεια του δικαστηρίου.

Σελ. 150(γ)
Τεύχος 1255-Σελ. 44

  
Δικαίωμα αποποίησης ή παραίτησης
  ’ρθρ.1599.-Ο διοριζόμενος έχει το δικαίωμα να αποποιηθεί το διορισμό, εκτός αν έχει διοριστεί σύμφωνα με το άρθρ. 1600. Έχει επίσης το δικαίωμα να παραιτείται, μετά την ανάληψη των καθηκόντων του, εφόσον συντρέχει σπουδαίος λόγος.
  Αδυναμία διορισμού
  ’ρθρ.1600.-Αν δεν βρίσκεται κατάλληλο φυσικό πρόσωπο για να διοριστεί επίτροπος, σύμφωνα με τους ορισμούς του άρθρ. 1592, η επιτροπεία του ανηλίκου ανατίθεται σε ίδρυμα ή σωματείο που έχουν συσταθεί ειδικά για το σκοπό αυτόν και διαθέτουν το κατάλληλο προσωπικό και υποδομή, αλλιώς στην αρμόδια κοινωνική υπηρεσία.

  
Ενέργειες σε επείγουσες περιπτώσεις-
Προσωρινός επίτροπος
  ’ρθρ.1601.-Αν για οποιονδήποτε λόγο δεν διορίστηκε ακόμα ο επίτροπος ή αυτός που έχει διοριστεί εμποδίζεται να εκπληρώσει τα καθήκοντά του, αποποιείται το διορισμό του ή παραιτείται, ο προϊστάμενος της κοινωνικής υπηρεσίας παίρνει σε επείγουσες περιπτώσεις αυτεπαγγέλτως όλα τα κατάλληλα μέτρα για την προστασία του προσώπου και της περιουσίας του ανηλίκου. Αν υπάρχει επείγουσα ανάγκη να εκπροσωπηθεί ο ανήλικος σε συγκεκριμένη δικαιοπραξία ή δίκη, το δικαστήριο με προσωρινή διαταγή του διορίζει, με αίτηση των συγγενών ή και αυτεπαγγέλτως, προσωρινό επίτροπο.
  Υποχρέωση των συγγενών
  ’ρθρ.1602.-Ωσότου επιληφθεί, στην περίπτωση του προηγούμενου άρθρου, η κοινωνική υπηρεσία, οι συγγενείς του ανηλίκου έως τον τρίτο βαθμό εξ αίματος οφείλουν, σε περίπτωση ανάγκης, να μεριμνούν για το πρόσωπό του και τη συντήρηση της περιουσίας του.
  Αρμοδιότητες του επιτρόπου εν γένει
  ’ρθρ.1603.-Στον επίτροπο ανήκουν, υπό τους όρους των διατάξεων που ακολουθούν, το καθήκον και το δικαίωμα να επιμελείται του προσώπου του ανηλίκου, να διοικεί την περιουσία του και να τον εκπροσωπεί σε κάθε δικαιοπραξία ή δίκη που αφορά το πρόσωπο ή την περιουσία του.
  Περισσότεροι επίτροποι
  ’ρθρ.1604.-Όταν το δικαστήριο έχει διορίσει για το ίδιο πρόσωπο περισσότερους επιτρόπους αυτοί, αν δεν ορίστηκε διαφορετικά, ασκούν τις αρμοδιότητές τους από κοινού.
  Διαφωνία περισσοτέρων επιτρόπων
  ’ρθρ.1605.-Για κάθε διαφωνία των περισσοτέρων επιτρόπων αποφασίζει το εποπτικό συμβούλιο. Με αίτηση του επιτρόπου που διαφωνεί ή οποιουδήποτε άλλου έχει έννομο συμφέρον, το δικαστήριο μπορεί να αποφασίσει διαφορετικά.
  Επιμέλεια του προσώπου
  ’ρθρ.1606.-Για την επιμέλεια του προσώπου του ανηλίκου εφαρμόζονται αναλόγως οι διατάξεις του άρθρ. 1518. Στην περίπτωση περισσότερων επιτρόπων, ο επίτροπος που δεν έχει την επιμέλεια, καθώς και κάθε συγγενής εξ αίματος έως τον τρίτο βαθμό, δικαιούνται να αναφέρονται σχετικά με την επιμέλεια στο εποπτικό συμβούλιο.
  
Διαβίωση του ανηλίκου σε τρίτους
  ’ρθρ.1607.-Ο επίτροπος μπορεί, με την άδεια του δικαστηρίου, ύστερα από γνωμοδότηση του εποπτικού συμβουλίου, να εμπιστεύεται τη διαβίωση και την πραγματική φροντίδα του ανηλίκου σε κατάλληλη οικογένεια (ανάδοχη οικογένεια) και, αν δεν βρίσκεται τέτοια οικογένεια, σε κατάλληλο ίδρυμα. Αν το εποπτικό συμβούλιο αρνείται να γνωμοδοτήσει ή γνωμοδοτεί αρνητικά, το δικαστήριο μπορεί να αποφασίζει σχετικά και με μόνη την αίτηση του επιτρόπου.
  Το δικαστήριο μπορεί, και χωρίς την αίτηση του επιτρόπου, να εμπιστευθεί τη διαβίωση και την πραγματική φροντίδα του ανηλίκου σε οικογένεια ή σε ίδρυμα, είτε αυτεπαγγέλτως είτε με αίτηση του αρμόδιου εισαγγελέα ή οποιουδήποτε άλλου έχει έννομο συμφέρον, μετά γνώμη του εποπτικού συμβουλίου, αν η σωματική αγωγή ή η πνευματική ανάπτυξη του ανηλίκου δεν προάγονται με τις φροντίδες του επιτρόπου.
  ’ρθρ.1608.-Η κατά το προηγούμενο άρθρο ανάθεση γίνεται ύστερα από έρευνα της αρμόδιας κοινωνικής υπηρεσίας για το ήθος, τις βιοτικές συνθήκες και την εν γένει καταλληλότητα της οικογένειας ή του ιδρύματος. Η σχετική έκθεση συνεκτιμάται από το δικαστήριο.
  Εισαγωγή σε ειδικά ιδρύματα
  ’ρθρ.1609.-Όταν η κατάσταση του ανηλίκου από την άποψη της σωματικής, της ψυχικής ή της πνευματικής του ανάπτυξης επιβάλλει την εισαγωγή του σε ειδικό ίδρυμα ή κατάστημα, απαιτείται άδεια του δικαστηρίου, που παρέχεται ύστερα από αίτηση του επιτρόπου και γνώμη του εποπτικού συμβουλίου ή και αυτεπαγγέλτως με πρόταση του τελευταίου. Για την απόφασή του το δικαστήριο συνεκτιμά γνωμάτευση ειδικού επιστήμονα, καθώς και έκθεση της αρμόδιας κοινωνικής υπηρεσίας, ιδίως ως προς την καταλληλότητα του ιδρύματος ή του καταστήματος. Το εποπτικό συμβούλιο και η κοινωνική υπηρεσία παρακολουθούν την κατάσταση του ανηλίκου, όσο αυτός παραμένει στο ίδρυμα ή στο κατάστημα.
  Πρόσθετες εγγυήσεις για τον ανήλικο
  ’ρθρ.1610.-Η απόφαση του δικαστηρίου για την εισαγωγή του ανηλίκου σε ειδικό ίδρυμα ή κατάστημα ισχύει για έξι μήνες. Η ισχύς της μπορεί να παρατείνεται για έξι μήνες κάθε φορά. Η απόφαση μπορεί να ανακαλείται οποτεδήποτε, αν εκλείψουν οι λόγοι που επέβαλαν τη λήψη αυτού του μέτρου.





(Αντί για τη σελ. 151(β) Σελ. 151(γ)
Τεύχος 1255-Σελ. 45
  
Διοίκηση της περιουσίας
Σύνταξη απογραφής
  ’ρθρ.1611.-Ο επίτροπος οφείλει να συντάσσει παρουσία εκπροσώπου του εποπτικού συμβουλίου απογραφή της περιουσίας που υπάρχει ή που περιέρχεται στον ανήλικο μετά το διορισμό και που υπάγεται στη διοίκηση του επιτρόπου. Στη σύνταξη της απογραφής καλείται να παραστεί, αν είναι τούτο δυνατόν, και ο ανήλικος που συμπλήρωσε το 14ο έτος της ηλικίας του. Αντίγραφο της απογραφής επιδίδεται στο εποπτικό συμβούλιο και στην κοινωνική υπηρεσία.
  Προσδιορισμός της ετήσιας δαπάνης
του ανηλίκου
  ’ρθρ.1612.-Κατά την έναρξη της επιτροπείας ο επίτροπος οφείλει να προκαλέσει απόφαση του εποπτικού συμβουλίου, που να ορίζει κατά προσέγγιση την ετήσια δαπάνη για την επιμέλεια του προσώπου και τη διοίκηση της περιουσίας του ανηλίκου. Το δικαστήριο με αίτηση του επιτρόπου ή και αυτεπαγγέλτως μπορεί να αποφασίζει διαφορετικά.
  Μετρητά χρήματα του ανηλίκου
  ’ρθρ.1613.-Αν στην περιουσία του ανηλίκου υπάρχουν ή περιέλθουν κατά τη διάρκεια της επιτροπείας μετρητά χρήματα, ο επίτροπος οφείλει χωρίς καθυστέρηση να χρησιμοποιήσει παραγωγικά ή να τοποθετήσει κατά τρόπον επωφελή το ποσό που απομένει μετά την αφαίρεση της ετήσιας δαπάνης. Ο τρόπος με τον οποίο γίνεται η τοποθέτηση των χρημάτων προσδιορίζεται από τον επίτροπο και εγκρίνεται από το εποπτικό συμβούλιο. Αν το εποπτικό συμβούλιο αρνείται την έγκριση, αποφασίζει το δικαστήριο.
  Τίτλοι και πολύτιμα αντικείμενα
  ’ρθρ.1614.-Ο επίτροπος οφείλει να τοποθετεί στο όνομα του ανηλίκου σε ασφαλή τράπεζα ή σε άλλο κατάλληλο πιστωτικό ίδρυμα τα δημόσια χρεόγραφα, τις ομολογίες ή τις μετοχές ανώνυμων εταιρειών, τα πολύτιμα αντικείμενα ή τα μεγάλης σημασίας έγγραφα που υπάρχουν στην περιουσία του ανηλίκου. Το εποπτικό συμβούλιο οφείλει να ενεργεί περιοδικούς ελέγχους, όταν το κρίνει σκόπιμο και οπωσδήποτε μια φορά το έτος.
  Διαχειριστική εξουσία του επιτρόπου
  ’ρθρ.1615.-Ο επίτροπος, όπου ο νόμος δεν ορίζει διαφορετικά, ενεργεί ως προς την περιουσία του ανηλίκου κάθε πράξη τακτικής διαχείρισης, ιδίως την πληρωμή χρεών και την είσπραξη απαιτήσεων.





Σελ. 152(γ)
Τεύχος 1255-Σελ 46

  
Διοίκηση της περιουσίας που
παραχωρήθηκε με διαχειριστικούς όρους
  ’ρθρ.1616.-Ο επίτροπος οφείλει να διοικεί την περιουσία που παραχωρήθηκε στον ανήλικο με χαριστική πράξη εν ζωή ή που περιήλθε σ' αυτόν με διαθήκη, σύμφωνα με τους όρους που έθεσε ο δωρητής ή ο διαθέτης. Το δικαστήριο μπορεί να επιτρέψει παρέκκλιση από αυτούς τους όρους, αν το επιβάλλει το συμφέρον του ανηλίκου.
  Αν ο δωρητής ή ο διαθέτης ορίσουν να μην έχει τη διοίκηση της περιουσίας που παραχώρησαν ο επίτροπος και δεν όρισαν το πρόσωπο που θα έχει τη διοίκηση αυτής της περιουσίας, το δικαστήριο διορίζει ειδικό επίτροπο.
  Χαριστικές πράξεις
  ’ρθρ.1617.-Ο επίτροπος δεν δικαιούται να καταρτίζει δικαιοπραξίες με χαριστική αιτία σε βάρος της περιουσίας του ανηλίκου. Εξαιρούνται με την επιφύλαξη των διατυπώσεων της πρώτης παραγράφου του άρθρ. 1624, οι χαριστικές δικαιοπραξίες που επιβάλλονται από ιδιαίτερο ηθικό καθήκον ή από λόγους ευπρέπειας.
  Ιδιόχρηση περιουσίας του ανηλίκου
  ’ρθρ.1618.-Ο επίτροπος δεν δικαιούται να χρησιμοποιεί για δικό του λογαριασμό την περιουσία του ανηλίκου και ιδίως μετρητά χρήματά του.

  
Πράξεις που απαιτούν την άδεια του
εποπτικού συμβουλίου
  ’ρθρ.1619.-Με μόνη την άδεια του εποπτικού συμβουλίου, ο επίτροπος δικαιούται στο όνομα του ανηλίκου: 1.να εκμισθώνει ή να μισθώνει ακίνητα 2.να συνάπτει σύμβαση με αντικείμενο την παροχή της εργασίας του ανηλίκου ή σύμβαση μαθητείας. 3.να επιχειρεί και κάθε άλλη πράξη που υπερβαίνει τα όρια της τακτικής διαχείρισης, εφόσον αυτή δεν εμπίπτει στα άρθρ. 1623, 1624 και 1625.
  ’ρθρ.1620.-’δεια του εποπτικού συμβουλίου απαιτείται και για να χορηγήσει ο επίτροπος στον ανήλικο τη γενική συναίνεση του άρθρ. 136, καθώς και τη συναίνεση του να ασκήσει επάγγελμα.
  Διεξαγωγή δικών
  ’ρθρ.1621.-Ο επίτροπος έχει, με μόνη την άδεια του εποπτικού συμβουλίου, το δικαίωμα να ασκεί στο όνομα του ανηλίκου εμπράγματη αγωγή για ακίνητο ή άλλη αγωγή με αντικείμενο που λόγω ποσού υπάγεται στην αρμοδιότητα του πολυμελούς πρωτοδικείου ή αγωγή που αφορά την προσωπική κατάσταση. Το ίδιο ισχύει και για την αγωγή του ανηλίκου για διανομή κοινού πράγματος. Η έλλειψη της άδειας εξετάζεται από το δικαστήριο και αυτεπαγγέλτως.
  Οι διατάξεις της προηγούμενης παραγράφου εφαρμόζονται και για την παραίτηση από αγωγή που έχει ασκηθεί.
  Μέτρα που λαμβάνονται προσωρινά από τον επίτροπο για την εξασφάλιση των συμφερόντων του ανηλίκου σε επείγουσες περιπτώσεις εξαιρούνται από τις ρυθμίσεις του παρόντος άρθρου.
  ’ρθρ.1622.-Σε περίπτωση άρνησης του εποπτικού συμβουλίου να χορηγεί την άδεια των τριών προηγούμενων άρθρων, αποφασίζει το δικαστήριο.
  Γενική άδεια
  ’ρθρ.1623.-Ύστερα από γνωμοδότηση του εποπτικού συμβουλίου, το δικαστήριο μπορεί να παρέχει στον επίτροπο γενική άδεια να επιχειρεί απεριορίστως τις πράξεις που εμπίπτουν στο άρθρ. 1619, εφόσον κρίνει ότι η άδεια αυτή είναι αναγκαία ή ωφέλιμη για τη διοίκηση της περιουσίας του ανηλίκου και ιδίως για την εκμετάλλευση επιχείρησής του. Με τον ίδιο τρόπο και τις ίδιες προϋποθέσεις μπορεί να δοθεί στον επίτροπο γενική άδεια να δανείζεται στο όνομα του ανηλίκου, να αναδέχεται ξένο χρέος και να παρέχει εγγύηση για χάρη της εκμετάλλευσης επιχείρησης του ανηλίκου.
  
Πράξεις με άδεια του δικαστηρίου
  ’ρθρ.1624.-Ο επίτροπος, χωρίς τη γνωμοδότηση του εποπτικού συμβουλίου και την άδεια του δικαστηρίου, δεν έχει το δικαίωμα στο όνομα του ανηλίκου: 1.να διαθέτει την περιουσία του ανηλίκου συνολικά ή κατά ένα μέρος της, 2.να εκποιεί ή να αποκτά με αντάλλαγμα ακίνητο ή εμπράγματο δικαίωμα σε ξένο ακίνητο, 3.να εκχωρεί απαίτηση που έχει αντικείμενο τη μεταβίβαση ακινήτου στον ανήλικο, 4.να εκποιεί τους τίτλους και τα πολύτιμα αντικείμενα του άρθρ. 1614, 5.να επιχειρεί οποιοδήποτε έργο σε ακίνητο του ανηλίκου που η δαπάνη του υπερβαίνει το όριο της τρίτης παραγράφου του παρόντος άρθρου, 6.να εκποιεί εμπορική, βιομηχανική ή άλλη επιχείρηση που περιλαμβάνει την περιουσία του ανηλίκου, να αποφασίζει τη διάλυση και την εκκαθάρισή της, καθώς και να ιδρύει νέα επιχείρηση, 7.να εκμισθώνει ακίνητο του ανηλίκου για χρόνο που υπερβαίνει τα εννέα έτη, 8.να δανείζει ή να δανείζεται, 9.να παραιτείται από ασφάλεια για απαίτηση του ανηλίκου ή να ελαττώνει μια τέτοια ασφάλεια, 10.να συνάπτει συμβιβασμό ή συμφωνία περί 
διαιτησίας για αντικείμενο που η αξία του υπερβαίνει το όριο της τρίτης παραγράφου του παρόντος, 11.να εγγυάται ή να αναδέχεται από επαχθή αιτία ξένο χρέος, με την επιφύλαξη του δεύτερου εδαφίου του άρθρ. 1623. Οι παραπάνω διατυπώσεις, όταν αφορούν διαθέσεις, απαιτούνται και για τις σχετικές υποσχετικές συμβάσεις.
  Η άδεια του δικαστηρίου μπορεί να δίνεται υπό όρους.
  Το όριο πέρα από το οποίο μπορεί ο επίτροπος να επιχειρεί τις πράξεις αριθ. 5 και 10 της πρώτης παραγράφου του παρόντος ισούται με το ποσό της ετήσιας δαπάνης του ανηλίκου που έχει προσδιοριστεί σύμφωνα με το άρθρ. 1612.
  Κληρονομία ή κληροδοσία
που επάγεται στον ανήλικο
  ’ρθρ.1625.-Ο επίτροπος, χωρίς τη γνωμοδότηση του εποπτικού συμβουλίου και την άδεια του δικαστηρίου, δεν έχει το δικαίωμα στο όνομα του ανηλίκου: 1. να αποποιείται κληρονομία ή να παραιτείται από τη νόμιμη μοίρα κληρονομίας που επάγεται στον ανήλικο, 2.να αποδέχεται κληροδοσία ή δωρεά που συνεπάγεται βάρη, 3.να αποποιείται κληροδοσία που περιέρχεται στον ανήλικο.
  Όσον αφορά την αποδοχή κληρονομίας, η οποία επάγεται στον ανήλικο, έχει ανάλογη εφαρμογή η διάταξη του άρθρ. 1527.







(Αντί για τη σελ. 153(γ) Σελ. 153(δ)
Τεύχος 1255-Σελ. 47
  
Λογοδοσία
  ’ρθρ.1626.-Ο επίτροπος οφείλει να λογοδοτεί στο εποπτικό συμβούλιο κάθε χρόνο. Το εποπτικό συμβούλιο μπορεί να καθορίζει τη λογοδοσία σε αραιότερα διαστήματα, πάντως όχι μεγαλύτερα από μια πενταετία, αν οι περιστάσεις δεν δικαιολογούν την ετήσια λογοδοσία.
  Ανικανότητα εκπροσώπησης
  ’ρθρ.1627.-Ο επίτροπος δεν μπορεί να εκπροσωπήσει τον ανήλικο σε δικαιοπραξίες και σε δίκες, όπου τα συμφέροντα του ανηλίκου συγκρούονται με τα δικά του ή του συζύγου του ή των συγγενών του, σε ευθεία γραμμή εξ αίματος ή εξ αγχιστείας απεριόριστα και σε πλάγια γραμμή εξ αίματος έως το δεύτερο βαθμό.
  Διορισμός ειδικού επιτρόπου
  ’ρθρ.1628.-Στην περίπτωση του προηγούμενου άρθρου, όπως και σε κάθε άλλη περίπτωση κωλύματος, το δικαστήριο διορίζει με αίτηση του επιτρόπου ή και αυτεπαγγέλτως ειδικό επίτροπο. Όταν ο ειδικός επίτροπος διορίζεται για να αναπληρώσει τον επίτροπο προσωρινά σε όλα τα έργα του λόγω κωλύματός του, το δικαστήριο μπορεί να ορίσει και τη διάρκεια της ειδικής επιτροπείας.
  ’ρθρ.1629.-Κάθε φορά που προβλέπεται από το νόμο ο διορισμός ειδικού επιτρόπου, ισχύουν, ως προς τη διαδικασία του διορισμού, τις αρμοδιότητες και την εν γένει δράση του, οι διατάξεις για την επιτροπεία.
  ’κυρες πράξεις
  ’ρθρ.1630.-Κάθε πράξη του επιτρόπου που επιχειρήθηκε χωρίς τις διατυπώσεις που τάσσει ο νόμος είναι άκυρη. Την ακυρότητα προτείνουν ο επίτροπος, ο ανήλικος και οι καθολικοί ή ειδικοί διάδοχοί του.
  Αμοιβή και αποκατάσταση δαπανών
  ’ρθρ.1631.-Το δικαστήριο μπορεί, κατά τις περιστάσεις, να ορίζει, ύστερα από σχετική αίτηση και τη γνώμη του εποπτικού συμβουλίου αμοιβή για την απασχόληση του επιτρόπου, ανάλογη με τους κόπους του και το μέγεθος της περιουσίας που διαχειρίζεται. Αν η περιουσία αυτή δεν επαρκεί για να καταβληθεί στον επίτροπο αμοιβή ανάλογη με την έκταση της απασχόλησής του ή αν δεν υπάρχει καθόλου περιουσία και το δικαστήριο κρίνει ότι πρέπει, λόγω των ειδικών περιστάσεων, να καταβληθεί αμοιβή, η αμοιβή την οποία καθορίζει καταβάλλεται στον επίτροπο από το δημόσιο ταμείο, όπως ορίζει ο νόμος.


Σελ. 154 (δ)
Τεύχος 1255-Σελ. 48

  
Ο επίτροπος δικαιούται να απαιτήσει να του καταβληθεί κάθε δαπάνη που είναι αναγκαία για τη διεξαγωγή της επιτροπείας, σύμφωνα με τις διατάξεις για την εντολή.
  Ευθύνη του επιτρόπου
  ’ρθρ.1632.-Ο επίτροπος ευθύνεται για κάθε ζημία του ανηλίκου από πταίσμα του κατά την άσκηση των καθηκόντων του. Αν έχουν διοριστεί περισσότεροι επίτροποι, είναι συνυπεύθυνοι εις ολόκληρον, εκτός αν έχουν διοριστεί με χωριστό κύκλο ενέργειας ο καθένας και ενεργούν αυτοτελώς.
  Απαλλαγή από περιορισμούς
  ’ρθρ.1633.-Ο γονέας που δικαιούται να υποδείξει επίτροπο με διαθήκη του ή με δήλωση στον ειρηνοδίκη ή σε συμβολαιογράφο, μπορεί να απαλλάσσει τον επίτροπο από τους περιορισμούς των άρθρ. 1613 και 1614. Η απαλλαγή αυτή δεν ισχύει, αν το δικαστήριο κρίνει ότι θέτει σε κίνδυνο τα συμφέροντα του ανηλίκου.

  
Εποπτικό συμβούλιο
Πώς συγκροτείται
  ’ρθρ.1634.-Συγχρόνως με το διορισμό του επιτρόπου το δικαστήριο οφείλει να διορίσει και το εποπτικό συμβούλιο. Το εποπτικό συμβούλιο, αποτελούμενο από τρία έως πέντε μέλη, συγκροτείται από συγγενείς του ανηλίκου ή φίλους των γονέων του. Με την ίδια απόφασή του το δικαστήριο ορίζει πρόεδρο του εποπτικού συμβουλίου ένα από τα μέλη του.
  Το δικαστήριο μπορεί, αν κρίνει ότι το επιβάλλει το συμφέρον του ανηλίκου, ιδίως γιατί δεν υπάρχουν κατάλληλοι συγγενείς ή φίλοι ή συντρέχει άλλος σπουδαίος λόγος, να διορίσει ως μέλος του εποπτικού συμβουλίου και ένα όργανο της κοινωνικής υπηρεσίας ή να αναθέσει σε εξαιρετικές περιπτώσεις αποκλειστικά σ' αυτό τα έργα του εποπτικού συμβουλίου.
  Το άρθρ.1593 έχει ανάλογη εφαρμογή.
  ’ρθρ.1635.-Όταν ως επίτροπος, προσωρινός ή οριστικός, ενεργεί η κοινωνική υπηρεσία, καθώς και όταν δεν προβλέπεται ή δεν έχει συγκροτηθεί ακόμη εποπτικό συμβούλιο, τα έργα του εποπτικού συμβουλίου ασκεί ο ειρηνοδίκης. Το ίδιο ισχύει και όταν διορίζεται από το δικαστήριο ειδικός επίτροπος, σύμφωνα με τα άρθρ. 1517 και 1521.
  Ποιοί αποκλείονται από μέλη
  ’ρθρ.1636.-Δεν επιτρέπεται να διορισθούν μέλη του εποπτικού συμβουλίου: 1.ο επίτροπος του ανηλίκου, 2.αυτοί που δεν επιτρέπεται να διοριστούν επίτροποι, σύμφωνα με το άρθρ. 1595.
  Συνεδριάσεις
  ’ρθρ.1637.-Το εποπτικό συμβούλιο συνεδριάζει κάθε φορά που το συγκαλεί ο πρόεδρός του. Ο πρόεδρος οφείλει να το συγκαλέσει, αν το ζητήσουν ένα από τα μέλη του ή ο επίτροπος.
  Προσωρινό κώλυμα και αντικατάσταση
  ’ρθρ.1638.-Σε κάθε περίπτωση που το συμφέρον κάποιου μέλους του εποπτικού συμβουλίου, του συζύγου του ή συγγενούς του σε ευθεία γραμμή εξ αίματος ή εξ αγχιστείας απεριόριστα και σε πλάγια γραμμή εξ αίματος έως το δεύτερο βαθμό είναι αντίθετο προς το συμφέρον του ανηλίκου, καθώς και σε κάθε άλλη περίπτωση όπου συντρέχει σπουδαίος λόγος, το δικαστήριο διορίζει αντικαταστάτη.
  Διάρκεια της θητείας
  ’ρθρ.1639.-Η θητεία των μελών του εποπτικού συμβουλίου διαρκεί όσο διαρκεί η επιτροπεία και λήγει για τους ίδιους λόγους που λήγει και η θητεία του επιτρόπου. Τα μέλη του εποπτικού συμβουλίου παύονται από το δικαστήριο και αντικαθίστανται, όταν συντρέχει σπουδαίος λόγος.
  
Ευθύνη του προέδρου και των μελών
  ’ρθρ.1640.-Με την επιφύλαξη των ειδικών διατάξεων για την ευθύνη των δημόσιων υπαλλήλων, όσον αφορά τα μέλη που είναι όργανα της κοινωνικής υπηρεσίας, ο πρόεδρος και τα μέλη του εποπτικού συμβουλίου ευθύνονται όπως ο επίτροπος.
  Αποζημίωση των μελών
  ’ρθρ.1641.-Τα μέλη του εποπτικού συμβουλίου δικαιούνται να αποζημιώνονται για κάθε δαπάνη τους, στην οποία υποβλήθηκαν για την άσκηση των καθηκόντων τους, σύμφωνα με τις διατάξεις για την εντολή. Αν η περιουσία του ανηλίκου δεν επαρκεί ή δεν υπάρχει καθόλου περιουσία, έχει ανάλογη εφαρμογή για την καταβολή των δαπανών το άρθρ. 1631.
  Αρμοδιότητες
  ’ρθρ.1642.-Το εποπτικό συμβούλιο, εκτός από τις αρμοδιότητες που του ανατίθενται με ειδικές διατάξεις, εποπτεύει γενικότερα το σύνολο της δράσης του επιτρόπου. Σε περίπτωση που ο επίτροπος διαφωνεί με τις αποφάσεις του, αποφασίζει το δικαστήριο με αίτηση του επιτρόπου, όποιου άλλου έχει έννομο συμφέρον ή και αυτεπαγγέλτως.
  Έλεγχος των λογαριασμών
  ’ρθρ.1643.-Το εποπτικό συμβούλιο ελέγχει τους λογαριασμούς που του υποβάλλει ο επίτροπος. Κατά τη λογοδοσία του επιτρόπου, σύμφωνα με το άρθρ. 1626, καλείται να παραστεί, αν είναι δυνατόν, και ο ανήλικος που έχει συμπληρώσει το 12ο έτος της ηλικίας του.
  Αντιμετώπιση έκτακτων καταστάσεων
  ’ρθρ.1644.-Σε περίπτωση επείγουσας ανάγκης και εφόσον το εποπτικό συμβούλιο δεν μπορεί για οποιονδήποτε λόγο να συνεδριάσει, ο πρόεδρος αποφασίζει μόνος. Κακή χρήση αυτής της εξουσίας δεν θίγει το κύρος της πράξης που επιχειρείται, αλλά επισύρει τις συνέπειες των άρθρ. 1639 και 1640.
  Αν, στην περίπτωση της προηγούμενης παραγράφου, ο πρόεδρος του εποπτικού συμβουλίου κωλύεται ή αμελεί να πάρει τα επιβαλλόμενα μέτρα, αποφασίζει ο προϊστάμενος της αρμόδιας κοινωνικής υπηρεσίας.
  Σύμπραξη της κοινωνικής υπηρεσίας
  ’ρθρ.1645.-Η αρμόδια κοινωνική υπηρεσία επικουρεί το εποπτικό συμβούλιο στο έργο του, παρέχοντας σ' αυτό, όταν το ζητεί, πληροφορίες σχετικές με τον τρόπο που εκπληρώνει τα καθήκοντά του ο επίτροπος, καθώς και τις διαπιστώσεις της για την εν γένει προσωπική κατάσταση του ανηλίκου.

(Μετά τη σελ. 154 (δ) Σελ. 154, 01
Τεύχος 1255-Σελ. 49
  
’ρθρ.1646.-Η αρμόδια κοινωνική υπηρεσία οφείλει να αναγγέλλει στο δικαστήριο χωρίς καθυστέρηση κάθε περίπτωση που καθιστά αναγκαία την αυτεπάγγελτη ενέργειά του υπέρ ανηλίκου, να διαβιβάζει σ' αυτό κάθε χρήσιμο στοιχείο και πληροφορία και να υποβάλλει σχετικές προτάσεις.
  Όπου στις διατάξεις αυτού του Κεφαλαίου απαιτείται, για την απόφαση του δικαστηρίου, έκθεση της κοινωνικής υπηρεσίας, ο γραμματέας του ειδοποιεί έγκαιρα την κοινωνική υπηρεσία να υποβάλει τη σχετική έκθεση.
  Ακρόαση του ανηλίκου
  ’ρθρ.1647.-Πριν από κάθε απόφαση οποιουδήποτε οργάνου της επιτροπείας, αυτό οφείλει, ανάλογα με την ωριμότητα του ανηλίκου, να ακούει και τη δική του γνώμη.
  Κριτήριο το συμφέρον του ανηλίκου
  ’ρθρ.1648.-Κάθε απόφαση οποιουδήποτε οργάνου της επιτροπείας πρέπει να αποβλέπει στο συμφέρον του ανηλίκου.
  Λήξη της επιτροπείας
  ’ρθρ.1649.-Η επιτροπεία λήγει με την ενηλικίωση του ανηλίκου ή το θάνατό του.
  Αυτοδίκαιη παύση του επιτρόπου
  ’ρθρ.1650.-Το λειτούργημα του επιτρόπου παύει αυτοδικαίως, αν αυτός, μετά την έναρξη της επιτροπείας, χάσει εν όλω ή εν μέρει τη δικαιοπρακτική του ικανότητα ή τεθεί υπό προσωρινό δικαστικό συμπαραστάτη. Επίσης, αν κηρυχθεί σε αφάνεια ή αν διαταχθεί δικαστική επιμέλεια των υποθέσεών του, σύμφωνα με το άρθρ. 1689.
  Παύση με δικαστική απόφαση
  ’ρθρ.1651.-Το δικαστήριο παύει, με αίτηση του εποπτικού συμβουλίου ή και αυτεπαγγέλτως, τον επίτροπο, όταν συντρέχει σπουδαίος λόγος, ιδίως αν κρίνει ότι η συνέχιση της επιτροπείας του μπορεί να θέσει σε κίνδυνο λόγω παραμέλησης των καθηκόντων του ή για άλλο λόγο, τα συμφέροντα του ανηλίκου.
  Απόδοση της περιουσίας και τελική
λογοδοσία
  ’ρθρ.1652.-Ο επίτροπος μετά το τέλος της επιτροπείας του έχει υποχρέωση να παραδώσει την περιουσία που διοίκησε και να λογοδοτήσει για την όλη διοίκησή του.





Σελ. 154,02
Τεύχος 1255-Σελ. 50

  
Παραγραφή
  ’ρθρ.1653.-Κάθε αξίωση κατά του επιτρόπου σχετική με τη διοίκησή του παραγράφεται πέντε χρόνια μετά τη λήξη της επιτροπείας ή την παύση του επιτρόπου. Από την παραγραφή αυτή εξαιρείται το κατάλοιπο από τη λογοδοσία.
  Πράξεις μετά τη λήξη
  ’ρθρ.1654.-Για το χρόνο μετά τη λήξη της επιτροπείας ή την παύση του επιτρόπου έχουν ανάλογη εφαρμογή τα άρθρ. 1540 και 1541.

  
ΚΕΦΑΛΑΙΟ ΔΕΚΑΤΟ ΠΕΜΠΤΟ
  ΑΝΑΔΟΧΗ ΑΝΗΛΙΚΟΥ
  Διατήρηση των σχέσεων με τη
φυσική οικογένεια ή τον επίτροπο
  ’ρθρ.1655.-Όταν τρίτοι έχουν την πραγματική φροντίδα του προσώπου του ανηλίκου, γιατί τους την ανέθεσαν είτε οι φυσικοί γονείς ή ο επίτροπος είτε το δικαστήριο (ανάδοχοι γονείς ή ανάδοχη οικογένεια), οι έννομες σχέσεις μεταξύ του ανηλίκου και της φυσικής του οικογένειας ή του επιτρόπου και ιδίως οι αρμοδιότητες από τη γονική μέριμνα ή την επιτροπεία παραμένουν αμετάβλητες, εφόσον δεν ορίζεται στο νόμο διαφορετικά.
  Υποχρεώσεις των αναδόχων γονέων
  ’ρθρ.1656.-Οι ανάδοχοι γονείς οφείλουν να διευκολύνουν τις προσωπικές σχέσεις και την επικοινωνία των φυσικών γονέων ή του επιτρόπου με τον ανήλικο, εφόσον δεν παραβλάπτονται ουσιώδη συμφέροντά του. Σε περίπτωση διαφωνίας αποφασίζει το δικαστήριο.
  ’ρθρ.1657.-Οι ανάδοχοι γονείς οφείλουν επίσης να παρέχουν ανελλιπώς στους φυσικούς γονείς ή στον επίτροπο, καθώς και στην αρμόδια κοινωνική υπηρεσία, πληροφορίες σχετικές με το πρόσωπο και τις συνθήκες διαβίωσης και ανάπτυξης του ανηλίκου.
  ’ρθρ.1658.-Οι ανάδοχοι γονείς δεν έχουν το δικαίωμα να ενεργούν εναντίον της βούλησης των φυσικών γονέων ή του επιτρόπου, αν αυτή εκφράσθηκε ρητά.
  Αρμοδιότητες και δικαιώματα
  ’ρθρ.1659.-Αν δεν παρέχονται σ' αυτούς περισσότερες αρμοδιότητες από το νόμο ή με δικαστική απόφαση, οι ανάδοχοι γονείς ασκούν, στο όνομα και για λογαριασμό των φυσικών γονέων ή του επιτρόπου, όσες αρμοδιότητές τους είναι απαραίτητες για να μεριμνούν για τις τρέχουσες και τις επείγουσες υποθέσεις του ανηλίκου. Έχουν επιπλέον σε κάθε περίπτωση, το δικαίωμα να αξιώνουν από τους φυσικούς γονείς ή τον επίτροπο, πριν αυτοί λάβουν οποιαδήποτε σχετική απόφαση με τον ανήλικο, να τους παρέχουν τη δυνατότητα να διατυπώνουν τη γνώμη τους.
  Αφαίρεση αρμοδιοτήτων από τους
φυσικούς γονείς ή τον επίτροπο
  ’ρθρ.1660.-Όταν η ένταξη του ανηλίκου στην ανάδοχη οικογένεια γίνεται διαρκέστερη, ενώ παράλληλα εξασθενούν οι δεσμοί του με τους φυσικούς γονείς του, οι ανάδοχοι γονείς έχουν το δικαίωμα να ζητούν από το δικαστήριο να αφαιρεί από τους φυσικούς γονείς εν μέρει ή εν όλω την επιμέλεια του προσώπου του ανηλίκου ή και τη διοίκηση της περιουσίας του. Στην τελευταία περίπτωση οι ανάδοχοι γονείς καθίστανται επίτροποι.
  
’ρθρ.1661.-Αν ο ανήλικος τελεί υπό επιτροπεία και συντρέχουν προϋποθέσεις ανάλογες με αυτές του προηγουμένου άρθρου, οι ανάδοχοι γονείς μπορούν να ζητήσουν από το δικαστήριο, είτε να διορισθούν συνεπίτροποι είτε να ανατεθεί σ' αυτούς ολόκληρη η επιτροπεία.
  ’ρση της αναδοχής
  ’ρθρ.1662.-Με εξαίρεση τις περιπτώσεις των δύο προηγούμενων άρθρων, οι φυσικοί γονείς ή ο επίτροπος που ανέθεσαν τη φροντίδα του προσώπου του ανηλίκου στους ανάδοχους γονείς με σύμβαση, έχουν το δικαίωμα να ανακαλούν την ανάθεση οποτεδήποτε. Με την ίδια εξαίρεση, μπορεί και το δικαστήριο, αν η ανάθεση έγινε με απόφασή του, να θέτει τέρμα σ' αυτήν, όταν το ζητούν οι φυσικοί γονείς ή ο επίτροπος, εφόσον διαπιστώνει ότι εξέλιπαν οι λόγοι για τους οποίους είχε αποφασισθεί το μέτρο.
  ’ρθρ.1663.-Το δικαστήριο μπορεί επίσης να αίρει την ανάθεση και να εμπιστεύεται τη φροντίδα του ανηλίκου σε άλλους, με αίτηση των φυσικών γονέων ή του επιτρόπου, άλλων συγγενών, του εισαγγελέα ή και αυτεπαγγέλτως, όταν διαπιστώνει ότι η ανάδοχη οικογένεια δεν είναι κατάλληλη να ανταποκριθεί στα καθήκοντά της.
  Τι συνεκτιμά το δικαστήριο
  ’ρθρ.1664.-Σε κάθε περίπτωση, η απόφαση του δικαστηρίου πρέπει να είναι σύμφωνη με το συμφέρον του ανηλίκου. Το δικαστήριο οφείλει, ανάλογα με την ωριμότητα του ανηλίκου, να ακούει, πριν αποφασίσει, και τη δική του γνώμη. Επίσης, οφείλει να ακούει τους ανάδοχους και τους φυσικούς γονείς ή τον επίτροπο και να συνεκτιμά την έκθεση της αρμόδιας κοινωνικής υπηρεσίας.
  Για την ανάλογη εφαρμογή στην περίπτωση της άνω τρίτης παραγράφου του παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ.Πολ. Δικ. βλ.παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ. αριθ.12.
  Εποπτεία της κοινωνικής υπηρεσίας
  ’ρθρ.1665.-Σε κάθε περίπτωση αναδοχής ανηλίκου, η αρμόδια κοινωνική υπηρεσία παρακολουθεί με ειδικευμένα όργανά της την εξασφάλιση των απαραίτητων υλικών και ηθικών προϋποθέσεων για την κανονική διαβίωση και ανάπτυξη του ανηλίκου, επεμβαίνει με κατάλληλες συμβουλές ή άλλες πρόσφορες μεθόδους κάθε φορά που το επιβάλλει το συμφέρον του και αναφέρεται σχετικά στο δικαστήριο.


(Αντί για τη σελ. 154,03) Σελ. 154,03(α)
Τεύχος 1349 Σελ. 27
  
Όταν η αναδοχή του ανηλίκου γίνεται με σύμβαση, έχουν τόσο οι φυσικοί γονείς ή ο επίτροπος όσο και ανάδοχοι γονείς την υποχρέωση να αναγγείλουν χωρίς καθυστέρηση τη σύμβαση στην κοινωνική υπηρεσία".
  Το Κεφάλαιο Δέκατο Τέταρτο (άρθρ. 
1589-1665), που αναφέρετο στην επιτρο-
πία ανηλίκων, καταργήθηκε και στη θέση
του,    τέθηκαν    νέα    Κεφάλαια    δέκατο    τέ-ταρτο και δέκατο πέμπτο από το άρθρ. 12 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  "ΚΕΦΑΛΑΙΟ ΔΕΚΑΤΟ ΕΚΤΟ
  ΔΙΚΑΣΤΙΚΗ ΣΥΜΠΑΡΑΣΤΑΣΗ
  Ποιοί υποβάλλονται σε
δικαστική συμπαράσταση
  ’ρθρ.1666.-Σε δικαστική συμπαράσταση υποβάλλεται ο ενήλικος: 1.Όταν λόγω ψυχικής ή διανοητικής διαταραχής ή λόγω σωματικής αναπηρίας αδυνατεί εν όλω ή εν μέρει να φροντίζει μόνος για τις υποθέσεις του, 2.όταν, λόγω ασωτίας, τοξικομανίας ή αλκοολισμού, εκθέτει στον κίνδυνο της στέρησης τον εαυτό του, το σύζυγό του, τους κατιόντες του ή τους ανιόντες του.
  Ο ανήλικος, που βρίσκεται υπό γονική μέριμνα ή επιτροπεία, μπορεί να υποβληθεί σε δικαστική συμπαράσταση, αν συντρέχουν οι όροι της, κατά το τελευταίο έτος της ανηλικότητας. Τα αποτελέσματα της υποβολής σε δικαστική συμπαράσταση αρχίζουν, αφότου ο ανήλικος ενηλικιωθεί.
  ’ρθρ.1667.-H υποβολή στη δικαστική συμπαράσταση αποφασίζεται από το δικαστήριο, ύστερα από αίτηση του ίδιου του πάσχοντος ή του συζύγου του, εφόσον υπάρχει έγγαμη συμβίωση, ή των γονέων ή τέκνων του ή του εισαγγελέα ή και αυτεπαγγέλτως. Στην περίπτωση της δεύτερης παραγράφου του άρθρ. 1666, την αίτηση μπορεί να υποβάλει και ο επίτροπος του ανηλίκου.
  Όταν το πρόσωπο πάσχει αποκλειστικά από σωματική αναπηρία, το δικαστήριο αποφασίζει μόνο ύστερα από αίτηση του ίδιου.
  ’ρθρ.1668.-Οι δημόσιοι ή δημοτικοί υπάλληλοι, oι εισαγγελείς, τα όργανα των αρμόδιων κοινωνικών υπηρεσιών, καθώς και οι προϊστάμενοι μονάδων ψυχικής υγείας οφείλουν να γνωστοποιούν στο δικαστήριο κάθε περίπτωση που μπορεί να συνεπάγεται την υποβολή ενός προσώπου σε δικαστική συμπαράσταση, αμέσως μόλις την πληροφορούνται κατά την άσκηση των καθηκόντων τους.





Σελ. 154,04(α)
Τεύχος 1349 Σελ. 28
  
Ποιος διορίζεται δικαστικός συμπαραστάτης
  ’ρθρ.1669.-Το δικαστήριο διορίζει δικαστικό συμπαραστάτη το φυσικό πρόσωπο που έχει προτείνει αυτός τον οποίο αφορά το μέτρο, εφόσον ο τελευταίος έχει συμπληρώσει το δέκατο έκτο έτος της ηλικίας του και το προτεινόμενο πρόσωπο κρίνεται κατάλληλο και μπορεί κατά το νόμο να διορισθεί. Αν αυτός που χρειάζεται τη συμπαράσταση δεν προτείνει κανέναν ή αν εκείνος που προτάθηκε δεν κρίνεται κατάλληλος, το δικαστήριο επιλέγει ελεύθερα αυτόν που κρίνει περισσότερο κατάλληλο για την συγκεκριμένη περίπτωση, αφού λάβει υπόψη του την τυχόν εκφρασμένη βούληση του συμπαραστατέου, να αποκλεισθεί συγκεκριμένο πρόσωπο, τους δεσμούς του με τους συγγενείς του, ή άλλα πρόσωπα και ιδίως με τους γονείς του, τα τέκνα του και το σύζυγό του, καθώς και τον κίνδυνο από την τυχόν υφιστάμενη αντίθεση συμφερόντων ανάμεσα στον συμπαραστατέο και σ' αυτόν που πρόκειται να διορισθεί.
  Ποιοί αποκλείονται
  ’ρθρ.1670.-Δεν διορίζεται δικαστικός συμπαραστάτης: 1.αυτός που δεν έχει πλήρη δικαιοπρακτική ικανότητα, 2.ο ενήλικος για τον οποίο έχει διοριστεί προσωρινός δικαστικός συμπαραστάτης κατά το άρθρ. 1672, 3.αυτός που συνδέεται με σχέση εξάρτησης ή με οποιονδήποτε άλλο στενό δεσμό με τη μονάδα ψυχικής υγείας στην οποία ο συμπαταστατέος έχει εισαχθεί για θεραπεία ή απλώς διαμένει. Ο διορισμός που εμπίπτει στην πρώτη περίπτωση του προηγούμενου εδαφίου δεν παράγει έννομα αποτελέσματα. Για τις δύο άλλες περιπτώσεις ισχύουν τα οριζόμενα στα δεύτερο και τρίτο εδάφιο του άρθρ. 1596.
  Αδυναμία διορισμού
  ’ρθρ.1671.-Αν δεν βρίσκεται κατάλληλο φυσικό πρόσωπο για να διορισθεί δικαστικός συμπαραστάτης, σύμφωνα με τους ορισμούς του άρθρ. 1669, η δικαστική συμπαράσταση ανατίθεται σε σωματείο ή ίδρυμα, που έχουν συσταθεί ειδικά για το σκοπό αυτόν και διαθέτουν το κατάλληλο προσωπικό και υποδομή, αλλιώς στην αρμόδια κοινωνική υπηρεσία. Το άρθρ. 1635 έχει ανάλογη εφαρμογή.

  
Προσωρινός δικαστικός συμπαραστάτης
  ’ρθρ.1672.-Το δικαστήριο μπορεί οποτεδήποτε, πριν ή και μετά την έναρξη της διαδικασίας για την υποβολή ενός προσώπου σε δικαστική συμπαράσταση, να διορίσει, με αίτηση ενός από τα πρόσωπα του άρθρ. 1667 ή και αυτεπαγγέλτως, προσωρινό δικαστικό συμπαραστάτη. Η εξουσία του περιλαμβάνει κάθε ασφαλιστικό μέτρο απαραίτητη για να αποφευχθεί σοβαρός κίνδυνος για το πρόσωπο ή την περιουσία του συμπαραστατέου. Για το διάστημα από τη δημοσίευση της απόφασης έως την τελεσιδικία της, ο διορισμός προσωρινού δικαστικού συμπαραστάτη είναι υποχρεωτικός.
  ’ρθρ.1673.-Η προσωρινή δικαστική συμπαράσταση λήγει με την τελεσιδικία της απόφασης της κύριας δίκης. Το δικαστήριο μπορεί, ακόμη και αυτεπαγγέλτως, να αίρει την προσωρινή δικαστική συμπαράσταση και οποτεδήποτε άλλοτε, αν ο συμπαραστατέος δεν έχει πλέον ανάγκη αυτού του μέτρου.
  Έκθεση της κοινωνικής υπηρεσίας
  ’ρθρ.1674.-Το δικαστήριο, προκειμένου να αποφασίσει την υποβολή ενός προσώπου σε δικαστική συμπαράσταση και το διορισμό δικαστικού συμπαραστάτη, καθώς και όταν πρόκειται να διορίσει προσωρινό δικαστικό συμπαραστάτη, συνεκτιμά την έκθεση της αρμόδιας κοινωνικής υπηρεσίας σχετικά με την αναγκαιότητα του μέτρου και την καταλληλότητα του προσώπου που πρόκειται να διοριστεί δικαστικός συμπαραστάτης ή του σωματείου ή του ιδρύματος, στα οποία πρόκειται να ανατεθεί η δικαστική συμπαράσταση.
  Για την ανάλογη εφαρμογή στην περίπτωση του παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ.Πολ. Δικ. βλ.παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ. αριθ.12.

  Δημοσιότητα της απόφασης
  ’ρθρ.1675.-Το διατακτικό της απόφασης για την υποβολή σε δικαστική συμπαράσταση ή για το διορισμό προσωρινού δικαστικού συμπαραστάτη καταχωρίζεται σε ειδικό βιβλίο που τηρείται στη γραμματεία του δικαστηρίου.
  
Αποτελέσματα της υποβολής
σε δικαστική συμπαράσταση
  ’ρθρ.1676.-Ανάλογα με την περίπτωση, το δικαστήριο που υποβάλλει ένα πρόσωπο σε δικαστική συμπαράσταση, είτε: 1.του να κηρύσσει ανίκανο για όλες ή για ορισμένες δικαιοπραξίες, γιατί κρίνει ότι αδυνατεί να ενεργεί γι' αυτές αυτοπροσώπως (στερητική δικαστική συμπαράσταση, πλήρης ή μερική) είτε 2.ορίζει ότι για την ισχύ όλων ή ορισμένων δικαιοπραξιών του απαιτείται η συναίνεση του δικαστικού συμπαραστάτη (επικουρική δικαστική συμπαράσταση, πλήρης ή μερική) είτε, 3.αποφασίζει συνδυασμό των δύο προηγούμενων ρυθμίσεων. Το δικαστήριο δεν δεσμεύεται από την αίτηση, οφείλει, όμως να επιβάλει στον συμπαραστατούμενο τους ελάχιστους δυνατούς περιορισμούς που απαιτεί το συμφέρον του. Στην περίπτωση της δεύτερης παραγράφου του άρθρ. 1667, το δικαστήριο δεν μπορεί να επιβάλει, με την αρχική ή την τροποποιητική απόφασή του, περιορισμούς περισσότερους από όσους ζητούνται.
  ’ρθρ.1677.-Με μεταγενέστερη απόφασή του, το δικαστήριο μπορεί να τροποποιεί και αυτεπάγγελτα το είδος και την έκταση της δικαστικής συμπαράστασης.
  ’ρθρ.1678.-Η υποβολή του συμπαραστατου-μένου σε καθεστώς πλήρους στέρησης της δικαιοπρακτικής του ικανότητας πρέπει να ορίζεται στην απόφαση ρητά.
  Αν δεν ορίζεται διαφορετικά στο νόμο ή στην δικαστική απόφαση, ο συμπαραστατούμενος δεν μπορεί να επιχειρεί, αν η δικαστική συμπαράσταση είναι στερητική, αυτοπροσώπως και, αν είναι επικουρική, χωρίς τη συναίνεση του δικαστικού συμπαραστάτη, όσες πράξεις δεν μπορεί να επιχειρεί ο επίτροπος του ανηλίκου χωρίς την άδεια του δικαστηρίου, ούτε να διεξάγει τις συναφείς με αυτές δίκες.
  Επίσης δεν μπορεί, εφόσον δεν του έχει επιτραπεί ρητά, να επιχειρεί μόνος χαριστικές δικαιοπραξίες, να εισπράττει απαιτήσεις και να παρέχει εξόφληση.
  Η διάταξη του άρθρ. 1527 έχει ανάλογη εφαρμογή.
  
  
  
  
  
  
  
(Αντί για  τη σελ. 154,05) Σελ. 154,05(α)
Τεύχος 1349 Σελ. 29
  
’ρθρ.1679.-Όταν το δικαστήριο υποβάλλει τον συμπαραστατούμενο σε συνδυασμό στερητικής και επικουρικής δικαστικής συμπαράστασης, ορίζει ρητά στην απόφασή του ποιες πράξεις δεν μπορεί ο συμπαραστατούμενος να επιχειρεί αυτοπροσώπως και ποιες δεν μπορεί να επιχειρεί χωρίς τη συναίνεση του δικαστικού συμπαραστάτη του. Ο συνδυασμός μπορεί να συνίσταται και στο να αφαιρεί το δικαστήριο από αυτόν τον οποίο υποβάλλει σε επικουρική δικαστική συμπαράσταση, την αυτοπρόσωπη διοίκηση της περιουσίας του, είτε στερώντας του ταυτόχρονα και την ελεύθερη διάθεση των εισοδημάτων από αυτήν είτε όχι, και να την αναθέτει στον δικαστικό συμπαραστάτη.
  Αρμοδιότητες ως προς την επιμέλεια
  ’ρθρ.1680.-Το δικαστήριο μπορεί να αναθέτει στον δικαστικό συμπαραστάτη εν όλω ή εν μέρει και την επιμέλεια του προσώπου του συμπαραστατουμένου. Κατά την άσκηση της επιμέλειας, ο δικαστικός συμπαραστάτης οφείλει να εξασφαλίσει στον συμπαραστατούμενο τη δυνατότητα να διαμορφώνει μόνος του τις προσωπικές του σχέσεις, εφόσον του το επιτρέπει η κατάστασή του.
  Έναρξη αποτελεσμάτων
  ’ρθρ.1681.-Τα αποτελέσματα της δικαστικής συμπαράστασης αρχίζουν αφότου δημοσιευθεί η σχετική απόφαση. Για την έναρξη όμως του λειτουργήματος του δικαστικού συμπαραστάτη απαιτείται τελεσιδικία της απόφασης που τον διορίζει.
  Λειτουργία της δικαστικής συμπαράστασης
  ’ρθρ.1682.-Σε κάθε περίπτωση στερητικής δικαστικής συμπαράστασης έχουν, εφόσον ο νόμος δεν ορίζει διαφορετικά, ανάλογη εφαρμογή οι διατάξεις για την επιτροπεία ανηλίκων. Τα έργα της εποπτείας της δικαστικής συμπαράστασης ασκεί συμβούλιο από τρία έως πέντε μέλη, τα οποία διορίζονται με την ίδια απόφαση που διορίζει τον δικαστικό συμπαραστάτη από συγγενείς ή φίλους του συμπαραστατουμένου (εποπτικό συμβούλιο). Η δεύτερη παράγραφος του άρθρ. 1634 εφαρμόζεται αναλόγως. Στην περίπτωση προσωρινού δικαστικού συμπαραστάτη, τα έργα της εποπτείας της δικαστικής συμπαράστασης ασκεί ο ειρηνοδίκης.
  ’ρθρ.1683.-Η συναίνεση του δικαστικού συμπαραστάτη, από την οποία εξαρτάται η ισχύς ορισμένων ή και όλων των δικαιοπραξιών αυτού που έχει υποβληθεί σε επικουρική δικαστική συμπαράσταση, παρέχεται εγγράφως, μόνο πριν από την επιχείρηση της πράξης. Αν ο δικαστικός συμπαραστάτης αρνείται να συναινέσει, αποφασίζει το    δικαστήριο     ύστερα     από     αίτηση      του 

Σελ. 154,06(α)
Τεύχος 1349 Σελ. 30


συμπαραστατουμένου. Οι πράξεις του συμπαραστατουμένου, για τις οποίες ο νόμος απαιτεί τη συναίνεση του δικαστικού συμπαραστάτη, είναι άκυρες, αν επιχειρήθηκαν χωρίς αυτή τη συναίνεση. Την ακυρότητα προτείνει μόνο ο δικαστικός συμπαραστάτης, ο συμπαραστατούμενος και οι καθολικοί και οι ειδικοί διάδοχοί του.
  Στοιχεία που συνεκτιμώνται
  ’ρθρ.1684.-Όλες οι πράξεις του δικαστικού συμπαραστάτη, του εποπτικού συμβουλίου ή του δικαστηρίου πρέπει να αποβλέπουν στο συμφέρον του συμπαραστατουμένου. Πριν από κάθε ενέργεια ή απόφαση, πρέπει να επιδιώκεται η προσωπική επικοινωνία με τον συμπαραστατούμενο και να συνεκτιμάται η γνώμη του.
  ’ρση της δικαστικής συμπαράστασης
  ’ρθρ.1685.-Αν έλειψαν οι λόγοι που την προκάλεσαν, η δικαστική συμπαράσταση αίρεται με απόφαση του δικαστηρίου ύστερα από αίτηση των προσώπων που μπορούν να τη ζητήσουν ή και αυτεπαγγέλτως.
  Στην περίπτωση της δεύτερης παραγράφου του άρθρ. 1667, το δικαστήριο αποφασίζει την άρση της δικαστικής συμπαράστασης, κατά την ελεύθερη εκτίμησή του, μόνο όταν το ζητεί ο ίδιος ο συμπαραστατούμενος.
  Η απόφαση που αίρει τη δικαστική συμπαράσταση υποβάλλεται στις διατυπώσεις δημοσιότητας του άρθρ. 1675.
  ’ρθρ.1686.-Αν ο δικαστικός συμπαραστάτης γνωρίζει περιστατικά που δικαιολογούν οποιαδήποτε μεταβολή στο καθεστώς της δικαστικής συμπαράστασης, οφείλει να τα γνωστοποιεί στο δικαστήριο χωρίς καθυστέρηση.
  Ακούσια νοσηλεία
  ’ρθρ.1687.-Όταν η κατάσταση ενός προσώπου επιβάλλει την ακούσια νοσηλεία του σε μονάδα ψυχικής υγείας, αυτή γίνεται μετά προηγούμενη άδεια του δικαστηρίου και κατά τις διατάξεις ειδικών νόμων.
  Δικαστική συμπαράσταση όσων εκτίουν
ποινή στερητική της ελευθερίας
  ’ρθρ.1688.-Με δικαστική απόφαση μπορεί να υποβληθεί σε επικουρική δικαστική συμπαράσταση, και όποιος εκτίει ποινή στερητική της ελευθερίας του τουλάχιστον δύο ετών. Η δικαστική συμπαράσταση κηρύσσεται μόνο με αίτηση του προσώπου που εκτίει την ποινή και μόνο για τις πράξεις που αυτός προσδιόρισε στην αίτησή του.

  
ΚΕΦΑΛΑΙΟ ΔΕΚΑΤΟ ΕΒΔΟΜΟ
  ΔΙΚΑΣΤΙΚΗ ΕΠΙΜΕΛΕΙΑ ΞΕΝΩΝ
ΥΠΟΘΕΣΕΩΝ
  Περίπτωση απουσίας ενηλίκου
  ’ρθρ.1689.-Αν απουσιάζει ενήλικας και είναι άγνωστος ο τόπος της διαμονής του, εφόσον η περιουσία του έχει ανάγκη από επιμέλεια, το δικαστήριο διορίζει και αυτεπαγγέλτως επιμελητή για τη διοίκηση της περιουσίας του. Το ίδιο ισχύει και αν ο απών έχει γνωστή διαμονή, εμποδίζεται όμως να επιστρέψει και να φροντίσει για την περιουσία του.
  Αν ο απών έχει αντιπρόσωπο, επιμελητής διορίζεται μόνο αν οι περιστάσεις επιβάλλουν να ανακληθεί η εξουσία του αντιπροσώπου.
  ’ρθρ.1690.-Το δικαστήριο μπορεί να διορίσει, για τον απόντα, επιμελητή και για ειδική μόνο υπόθεση.
  Δικαστική επιμέλεια για χάρη άγνωστου 
ή αβέβαιου κυρίου
  ’ρθρ.1691.-Αν δεν είναι γνωστό ή είναι αβέβαιο ποιος είναι ο κύριος μιας υπόθεσης και αυτή έχει ανάγκη από φροντίδα, το δικαστήριο μπορεί και αυτεπαγγέλτως να διορίσει για την υπόθεση αυτή επιμελητή για χάρη του κυρίου της.
  ’ρθρ.1692.-Επιμελητής σύμφωνα με το προηγούμενο άρθρο μπορεί να διοριστεί, για το χρονικό διάστημα έως την επαγωγή της κληρονομίας, και υπέρ καταπιστευματοδόχου που δεν έχει ακόμα συλληφθεί ή που ο προσδιορισμός του προσώπου του έχει εξαρτηθεί στη διαθήκη από μελλοντικό γεγονός.
  Εφαρμογή διατάξεων για την επιτροπεία
  ’ρθρ.1693.-Σε όλες τις περιπτώσεις αυτού του κεφαλαίου έχουν κατά τα λοιπά ανάλογη εφαρμογή οι διατάξεις για την επιτροπεία ανηλίκων, εφόσον δεν ορίζεται με ειδική διάταξη διαφορετικά. Την εποπτεία ασκεί ο ειρηνοδίκης.
  ’ρση της δικαστικής επιμέλειας
  ’ρθρ.1694.-Η δικαστική επιμέλεια αίρεται με απόφαση του δικαστηρίου, μόλις εκλείψουν οι λόγοι που την επέβαλαν.
  Η δικαστική επιμέλεια για μια μόνο υπόθεση αίρεται αυτοδικαίως μόλις περατωθεί η υπόθεση αυτή. Αυτοδικαίως αίρεται επίσης η δικαστική επιμέλεια της περιουσίας απόντος, αν αυτός κηρυχθεί άφαντος".
  Με το άρθρ. 13 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11, τα κεφάλαια δέκατο έκτο (άρθρ. 1686-1700), δέκατο έβδομο (άρθρ. 1701-1704) και δέκατο όγδοο (1705-1709), που αναφέροντο στην επιτροπεία απαγορευμένων, την επιτροπεία απόντος και τη 

δικαστική αντίληψη, καταργήθηκαν και στη θέση τους καθώς και στη θέση των διατάξεων του δέκατου πέμπτου κεφαλαίου (άρθρ. 1666 έως 1685), που αναφέροντο στην κηδεμονία χειραφέτων ανηλίκων και είχαν καταργηθεί με το άρθρ. 21 Νόμ. 1329/1983, τέθηκαν τα παραπάνω δύο νέα Κεφάλαια δέκατο έκτο και δέκατο έβδομο.
  ΒΙΒΛΙΟ ΠΕΜΠΤΟΝ
  ΚΛΗΡΟΝΟΜΙΚΟΝ ΔΙΚΑΙΟΝ
  ΚΕΦΑΛΑΙΟΝ ΠΡΩΤΟΝ
  Κληρονομική διαδοχή εν γένει
  Έννοια
  ’ρθρ.1710.-’μα τω θανάτω του προσώπου η περιουσία αυτού ως σύνολον (κληρονομία) μεταβαίνει εκ του νόμου ή εκ διαθήκης εις έν ή πλείονα πρόσωπα (κληρονόμοι).
  Η εκ του νόμου κληρονομική διαδοχή χωρεί όταν δεν υπάρχη διαθήκη, ή όταν η εκ διαθήκης διαδοχή ματαιωθή εν όλω ή εν μέρει (Εισ. Ν.92-102).
  Ύπαρξις κληρονόμου
  " ’ρθρ.1711.-Κληρονόμος μπορεί να γίνει εκείνος που κατά το χρόνο της επαγωγής βρίσκεται στη ζωή ή έχει τουλάχιστον συλληφθεί. Κληρονόμος μπορεί να γίνει και το τέκνο που γεννήθηκε ύστερα από μεταθανάτια τεχνητή γονιμοποίηση. Χρόνος της επαγωγής είναι ο χρόνος θανάτου του κληρονομουμένου."
  Το άρθρ.1711 αντικαταστάθηκε ως άνω από την παρ.1 άρθρου τρίτου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  Περιεχόμενον διαθήκης
  ’ρθρ.1712.-Ο κληρονομούμενος δύναται δια μονομερούς αιτία θανάτου διατάξεως (διαθήκη, διάταξις τελευταίας βουλήσεως) να εγκαταστήση κληρονόμον.
  ’ρθρ.1713.-Ο κληρονομούμενος δύναται δια διαθήκης, χωρίς να εγκαταστήση εν αυτή κληρονόμον, να αποκλείση της εξ αδιαθέτου διαδοχής ωρισμένον συγγενή ή τον σύζυγον, επιφυλασσομένων των περί νομίμου μοίρας διατάξεων.








(Αντί για τη σελ. 155(β) Σελ. 155(γ)
Τεύχος 1396 Σελ. 11

  
’ρθρ.1714.-Ο κληρονομούμενος δύναται δια διαθήκης να προσπορίση είς τινα περιουσιακήν ωφέλειαν, χωρίς να εγκαταστήση αυτόν κληρονόμον (κληροδοσία).
  ’ρθρ.1715.-Ο κληρονομούμενος δύναται δια διαθήκης να υποχρεώση τον κληρονόμον ή τον κληροδόχον εις παροχήν, χωρίς να προσπορίση εις άλλον δικαίωμα επί της παροχής ταύτης (τρόπος).
  ΚΕΦΑΛΑΙΟΝ ΔΕΥΤΕΡΟΝ
  Σύνταξις, ανάκλησις
  και δημοσίευσις διαθηκών
  Αυτοπρόσωπος σύνταξις
  ’ρθρ.1716.-Η διαθήκη συντάσσεται μόνον αυτοπροσώπως και μόνον κατά τας εν τω νόμω οριζομένας διατυπώσεις (Εισ. Ν.94).
  Συνδιαθήκη
  ’ρθρ.1717.-Πλείονες του ενός δεν δύνανται δια της αυτής πράξεως να συντάξωσι διαθήκην.
  ’ρθρ.1718.-Διαθήκη, δι ης την σύνταξιν δεν ετηρήθησαν αι διατάξεις των άρθρ. 1719 έως 1757, είναι άκυρος, αν μη άλλως ορίζη ο νόμος.
  Ανίκανοι
  ’ρθρ.1719.-Ανίκανοι να συντάσσουν διαθήκη είναι: 1.οι ανήλικοι 2.όσοι βρίσκονται σε δικαστική συμπαράσταση με πλήρη στέρηση της δικαιοπρακτικής τους ικανότητας ή με ρητή στέρηση της ικανότητας να συντάσσουν διαθήκη 3.όσοι κατά το χρόνο της σύνταξης της διαθήκης δεν έχουν συνείδηση των πράξεών τους ή βρίσκονται σε ψυχική ή διανοητική διαταραχή που περιορίζει αποφασιστικά τη λειτουργία της βούλησής τους. Η ανικανότητα των συμπαραστατουμένων αρχίζει από τη στιγμή που υποβλήθηκε η αίτηση ή συντάχθηκε η πράξη για την αυτεπάγγελτη εισαγωγή της υπόθεσης προς συζήτηση, με βάση τις οποίες διατάχθηκε η υποβολή στη δικαστική συμπαράσταση".
  Το άρθρ. 1719 αντικαταστάθηκε ως άνω από το άρθρ. 30 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  
  
  
  
Σελ. 156(γ)
Τεύχος 1396 Σελ. 12
  
  
"Αρθρ.1720.-Αν ο συμπαραστατούμενος, από τον οποίο αφαιρέθηκε (ή: έχει αφαιρεθεί) ρητά η ικανότητα να συντάσσει διαθήκη, συνέταξε διαθήκη προτού καταστεί τελεσίδικη η απόφαση που τον υπέβαλε στη δικαστική συμπαράσταση, η μεταγενέστερη τελεσιδικία της απόφασης δεν επιδρά στο κύρος της διαθήκης, αν ο διαθέτης πεθάνει πριν από την τελεσιδικία. Το ίδιο ισχύει, αν το πρόσωπο του προηγούμενου εδαφίου συνέταξε διαθήκη μετά την υποβολή της αίτησης για άρση της δικαστικής συμπαράστασης ή την έκδοση της πράξης με την οποία εισάγεται αυτεπαγγέλτως η υπόθεση της άρσης στο δικαστήριο και η άρση έγινε σύφωνα με την αίτηση ή την πράξη".
  Το άρθρ.1720 αντικαταστάθηκε ως άνω από το άρθρ. 30 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  
Ιδιόγραφος διαθήκη
  ’ρθρ.1721.-Η ιδιόγραφος διαθήκη γράφεται καθ' ολοκληρίαν δια χειρός του διαθέτου, χρονολογείται και υπογράφεται υπ' αυτού. Εκ της χρονολογίας δέον αν προκύπτη η ημέρα, ο μην και το έτος.
  Η ιδιόγραφος διαθήκη εις ουδένα έτερον τύπον υπόκειται.
  Ψευδής ή εσφαλμένη χρονολογία δεν επάγεται καθ' εαυτήν ακυρότητα της ιδιογράφου διαθήκης.
  Απλαί προσθήκαι εν περιθωρίω ή εν υστερογράφω υπογράφονται υπό του διαθέτου, άλλως λογίζονται ως μη γεγραμμέναι. Διαγραφαί, παρεγγραφαί, ξέσματα ή άλλα τοιαύτα εξωτερικά ελαττώματα, βεβαιούμενα υπό του δημοσιεύσαντος την διαθήκην δικαστηρίου, δύνανται, κατά την κρίσιν του δικαστηρίου, να επαγάγωσι την ακυρότητα της διαθήκης καθόλου ή εν μέρει.
  Ιδιογράφου κατάθεσις
  ’ρθρ.1722.-Η ιδιόγραφος διαθήκη δύναται να κατατεθή υπό του διαθέτου παρά συμβολαιογράφω προς φύλαξιν κατά τας κοινάς διατάξεις περί καταθέσεως εγγράφων.
  Ανίκανος για ιδιόγραφη
  ’ρθρ.1723.-Όποιος δεν είναι ικανός να διαβάζει χειρόγραφα δεν μπορεί να συντάξει ιδιόγραφη διαθήκη".
  Το άρθρ. 1723 αντικαταστάθηκε ως άνω από το άρθρ. 23 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Δημοσία διαθήκη
  ’ρθρ.1724.-Η δημοσία διαθήκη συντάσσεται δηλούντος του διαθέτου την τελευταίαν αυτού βούλησιν ενώπιον συμβολαιογράφου επί παρουσία τριών μαρτύρων ή δευτέρου συμβολαιογράφου και ενός μάρτυρος και κατά τας διατάξεις των άρθρ. 1725 έως 1737.
  Συμπράττοντα πρόσωπα
  ’ρθρ.1725.-Ως συμβολαιογράφος ή μάρτυς δεν δύναται να συμπράξη προς σύνταξιν διαθήκης: 1.ο σύζυγος ή ο διατελέσας σύζυγος του διαθέτου, 2.ο κατ' ευθείαν γραμμήν ή μέχρι και του τρίτου βαθμού εκ πλαγίου συγγενής εξ αίματος ή εξ αγχιστείας του διαθέτου.
  
’ρθρ.1726.-Ως συμβολαιογράφος ή μάρτυς δεν δύναται να συμπράξη προς σύνταξιν της διαθήκης ο τετιμημένος εν αυτή ή ο διοριζόμενος εν αυτή εκτελεστής, ή ο διατελών πρός τινα τετιμημένον ή διοριζόμενον ως εκτελεστήν εν τη διαθήκη είς τινα των εν τω προηγουμένω άρθρω αναφερομένων σχέσεων.
  Η σύμπραξις προσώπου αποκλειομένου κατά την προηγουμένην παράγραφον συνεπάγεται μόνον την ακυρότητα της υπέρ του τετιμημένου ή του εκτελεστού διατάξεως.
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
(Μετά τη σελ.156(γ) Σελ.156,01
Τεύχος 1396 Σελ. 13
  

   ’ρθρ.1727.-Ως δεύτερος συμβολαιογράφος ή μάρτυς δεν δύναται να συμπράξη προς σύνταξιν της διαθήκης ο διατελών προς τον συντάσσοντα την διαθήκην συμβολαιογράφον είς τινα των εν τω άρθρ. 1725 αναφερομένων σχέσεων.
  Οι μάρτυρες και ο δεύτερος συμβολαιογράφος δεν πρέπει να διατελώσι προς αλλήλους είς τινα των εν τω άρθρ. 1725 αναφερομένων σχέσεων, αλλ' η παράβασις της διατάξεως ταύτης της παρούσης παραγράφου δεν επάγεται ακυρότητα της διαθήκης.
  ’ρθρ.1728.-Ως μάρτυρες προς σύνταξιν της διαθήκης δεν δύνανται να συμπράττωσιν: 1.οι εντελώς εστερημένοι της οράσεως ή ακοής. 2.οι γραφείς ή υπηρέται του συμβολαιογράφου. 3.οι ανήλικοι. (4.αι γυναίκες).
  Η παρ. 4 κατηργήθη δια του άρθρ. 2 Νόμ. 3192/1955 (τ. 1 σελ. 52,01).
  Δεν πρέπει να προσλαμβάνωνται ως μάρτυρες προς σύνταξιν της διαθήκης οι αλλοδαποί και οι στερούμενοι της ικανότητος του μαρτυρείν εν συμβολαίοις, εφ' όσον διαρκεί η ανικανότης αύτη. αλλ' η παράβασις της διατάξεως ταύτης της παρούσης παραγράφου δεν επάγεται ακυρότητα της διαθήκης.
  Συμβολαιοφράφος αγνοών τον διαθέτην 
ή τους μάρτυρας
  ’ρθρ.1729.-Ο διαθέτης και οι μάρτυρες πρέπει να είναι γνωστοί εις τον συντάσσοντα την διαθήκην συμβολαιογράφον.
  Εάν ο διαθέτης κατά την βεβαίωσιν του συμβολαιογράφου δεν είναι γνωστός εις αυτόν, οι μάρτυρες πρέπει να βεβαιώσωσι την ταυτότητα του διαθέτου.
  Εάν προς σύνταξιν της διαθήκης συμπράττη και έτερος συμβολαιογράφος, ο διαθέτης αρκεί να είναι γνωστός εις τούτον.
  Μόνη η απόδειξις ότι ο συμβολαιογράφος ηγνόει πράγματι τον διαθέτην ή τους μάρτυρας, ή ότι οι μάρτυρες ηγνόουν τον διαθέτην, ή ότι δεν εβεβαίωσαν την ταυτότητα αυτού, δεν επάγεται ακυρότητα της διαθήκης.
  Δήλωσις της θελήσεως του διαθέτου
  ’ρθρ.1730.-Ο διαθέτης δηλοί προφορικώς την τελευταίαν αυτού βούλησιν ενώπιον του συμβολαιογράφου και των λοιπών συμπραττόντων προσώπων. Ο διαθέτης δύναται να υπαγορεύη εκ σχεδίου ή να ποιήται χρήσιν σημειώσεων.
  Τα κατά την σύνταξιν της διαθήκης συμπράττοντα πρόσωπα δέον να είναι παρόντα καθ' όλην την διάρκειαν της πράξεως.
  Απαγορεύεται η κατά την σύνταξιν της διαθήκης παρουσία παντός άλλου πλην του διαθέτου και των συμπραττόντων προσώπων.
  
Μαρτύρων όρκισις
  ’ρθρ.1731.-Οι μάρτυρες ορκίζονται ενώπιον του συμβολαιογράφου και του διαθέτου ότι θα τηρήσωσι μυστικάς τας διατάξεις της διαθήκης μέχρι της δημοσιεύσεως αυτής. Η παράβασις της διατάξεως ταύτης δεν επάγεται ακυρότητα της διαθήκης.
  Πράξις περί της δημοσίας διαθήκης
  ’ρθρ.1732.-Περί της διαθήκης συντάσσεται πράξις, ήτις δέον να περιέχη: 1.την ημέραν, τον μήνα, το έτος και τον τόπον της συντάξεως αυτής·2.τον προσδιορισμόν του διαθέτου, ώστε να μη γεννάται αμφιβολία περί της ταυτότητος. 3.το όνομα και επώνυμον του συμβολαιογράφου και των λοιπών συμπραττόντων προσώπων, έτι δε, αλλ' ουχί επί ποινή ακυρότητος, την έδραν του συμβολαιογράφου και το επάγγελμα και την κατοικίαν των λοιπών συμπραττόντων προσώπων. 4.την δήλωσιν της τελευταίας βουλήσεως του διαθέτου και την μνείαν ότι ετηρήθησαν τα εν άρθρ. 1730 διατασσόμενα.
  Η πράξις πρέπει να ποιήται μνείαν ότι ετηρήθησαν τα εν άρθρ. 1729 και 1731 διατασσόμενα·αλλ' η παράλειψις της διατυπώσεως ταύτης της παρούσης παραγράφου δεν επάγεται ακυρότητα της διαθήκης.
  Ανάγνωσις και υπογραφή της πράξεως
  ’ρθρ.1733.-Η πράξις δέον να αναγνωσθή εις τον διαθέτην εις επήκοον και των συμπραττόντων προσώπων και να βεβαιωθή εν αυτή ότι τούτο εγένετο.
  Η πράξις δέον να υπογραφή υπό του διαθέτου και των συμπραττόντων προσώπων. Επί πολυφύλλων πράξεων αύται δέον να υπογράφωνται και εις το τέλος εκάστου φύλλου. Εάν ο διαθέτης δηλώση ότι δεν δύναται να υπογράψη, η υπογραφή αυτού αναπληρούται δια της εν τη πράξει βεβαιώσεως της δηλώσεως ταύτης.
  ’λλαι διατυπώσεις
  ’ρθρ.1734.-Αι περί συμβολαιογραφικών εγγράφων γενικαί διατάξεις εφαρμόζονται και επί της δημοσίας διαθήκης, εφ' όσον δεν ορίζεται άλλο τι.
  Διαθέτης κωφός
  ’ρθρ.1735.-Εάν ο διαθέτης δηλώση ότι είναι κωφός, δέον προσέτι να δοθή εις αυτόν η πράξις προς ανάγνωσιν και να βεβαιωθή εν τη πράξει ότι τούτο εγένετο.
  ’ρθρ.1736.-Εάν ο διαθέτης δηλώση ότι είναι κωφός και ότι αδυνατεί να αναγιγνώσκη χειρόγραφα, η διαθήκη συντάσσεται ενώπιον πέντε μαρτύρων, ή δευτέρου συμβολαιογράφου και τριών μαρτύρων.

(Αντί για τη σελ. 157) Σελ. 157 (α)
Τεύχος Ε51-Σελ. 53
  
Διαθέτης αγνοών την ελληνικήν
  ’ρθρ.1737.-Εάν ο διαθέτης κατά την πεποίθησιν του συμβολαιογράφου αγνοή την ελληνικήν, ή εάν ο διαθέτης δηλώσει ότι αγνοεί την ελληνικήν προσλαμβάνεται διερμηνεύς. Ως προς τον διερμηνέα εφαρμόζονται αναλόγως αι περί μαρτύρων διατάξεις των άρθρ. 1725 έως 1728.
  Ο διερμηνεύς δέον να ορκισθή ότι θα διερμηνεύση πιστώς την θέλησιν του διαθέτου και να μεταφράση εις επήκοον την πράξιν, προ της υπογραφής, εις την γλώσσαν, εις ην εκφράζεται ο διαθέτης.
  Ο διερμηνεύς πρέπει να είναι της εκλογής του διαθέτου και να ορκισθή ότι θα τηρήση μυστικάς τας διατάξεις της διαθήκης μέχρι της δημοσιεύσεως αυτής·αλλ' η παράβασις αύτη δεν επάγεται ακυρότητα της διαθήκης.
  Η πράξις δέον, πλην των εν άρθρ. 1732 και 1733 οριζομένων, να περιέχη το όνομα και το επώνυμον του διερμηνέως και την βεβαίωσιν ότι ετηρήθησαν τα εν ταις παραγράφοις 1 και 2 του παρόντος άρθρου οριζόμενα και να υπογραφή και υπό του διερμηνέως. Δέον επίσης, αλλ' ουχί επί ποινή ακυρότητος της διαθήκης, να περιέχη ότι ετηρήθησαν τα εν τη παραγράφω 3 του παρόντος άρθρου οριζόμενα.
  Μυστική διαθήκη
  ’ρθρ.1738.-Η μυστική διαθήκη καταρτίζεται εγχειρίζοντας του διαθέτου εις συμβολαιογράφον, επί παρουσία τριών μαρτύρων ή δευτέρου συμβολαιογράφου και ενός μάρτυρος, έγγραφον συν τη προφορική δηλώσει ότι το έγγραφον τούτον περιέχει  την τελευταίαν αυτού βούλησιν.
  ’ρθρ.1739.-Αι διατάξεις των άρθρ. 1725 έως 1729 ως προς τον συμβολαιογράφον και τα λοιπά συμπράττοντα πρόσωπα εφαρμόζονται και επί της μυστικής διαθήκης.
  Εγχειριζόμενον έγγραφον
  ’ρθρ.1740.-Το εγχειριζόμενον έγγραφον, γεγραμμένον υπό του διαθέτου ή υπ' άλλου  προσώπου, δέον, επιφυλαττομένης της περιπτώσεως του άρθρ. 1744, να φέρη την υπογραφήν του διαθέτου. Αν είναι γεγραμμένον καθόλου ή εν μέρει υπ' άλλου, δέον να φέρη την υπογραφήν του διαθέτου και εις έκαστον ημίφυλλον.
  Η διάταξις του άρθρ. 1721 παρ. 4 εφαρμόζεται και ενταύθα.
  Σφράγισις
  ’ρθρ.1741.-Το εγχειριζόμενον έγγραφον, ή το περικάλυμμα αυτού, αν δεν είναι εσφραγισμένον ούτως ώστε να μη δύναται να ανοιχθή άνευ ρήξεως ή βλάβης του σφραγίσματος, δέον κατά τοιούτον τρόπον να σφραγισθή ενώπιον του διαθέτου και των συμπραττόντων προσώπων.

Σελ. 158 (α)
Τεύχος Ε51-Σελ. 54

  
Επ' αυτού σημείωσις
  ’ρθρ.1742.-Επί του κατά το προηγούμενον άρθρον εσφραγισμένου ή σφραγιζομένου εγγράφου, ή περικαλύμματος αυτού, ο συμβολαιογράφος δέον να σημειώση το όνομα και επώνυμον του διαθέτου και την χρονολογίαν της εγχειρήσεως, η δε σημείωσις αύτη να υπογραφή υπό του διαθέτου και των συμπραττόντων προσώπων. Εάν ο διαθέτης δηλώση ότι δεν δύναται να υπογράψη η υπογραφή αυτού αναπληρούται δια της εν τη σημειώσει βεβαιώσεως της δηλώσεως ταύτης.
  Η διάταξις του άρθρ. 1730 παρ. 2 εφαρμόζεται και εις την περίπτωσιν ταύτην.
  Πράξις περί της μυστικής διαθήκης
  ’ρθρ.1743.-Περί του καταρτισμού της μυστικής διαθήκης δέον να συνταχθή πράξις.
  Επί της πράξεως ταύτης εφαρμόζονται αναλόγως αι διατάξεις των άρθρ. 1732 παρ. 1 αριθ. 1, 2, 3, 1733, 1734, και 1735. Εν τη πράξει δέον να βεβαιούται προσέτι ότι ετηρήθησαν τα εν τοις άρθρ. 1730 παρ. 2, 1738, 1741 και 1742 οριζόμενα.
  Ο συμβολαιογράφος πρέπει να σημειοί επί του εγχειρισθέντος εις αυτόν εγγράφου ή του περικαλλύματος αυτού και τον αριθμον της πράξεως και να προσαρτήση ταύτα εις την πράξιν. αλλ' η παράβασις των διατάξεων της παρούσης παραγράφου δεν επάγεται ακυρότητα της διαθήκης.

  
Διαθέτης μη δυνηθείς να υπογράψη
  ’ρθρ.1744.-Εάν ο διαθέτης δηλώση ότι δύναται μεν να αναγινώσκη χειρόγραφα, αλλ' ότι δεν δύναται να γράφη, ή ότι δεν ηδυνήθη να θέση την υπογραφήν αυτού εις το έγγραφον το περιέχον την τελευταίαν αυτού βούλησιν, δέον προς τούτοις να δηλώση ενώπιον του συμβολαιογράφου και των συμπραττόντων προσώπων ότι ανέγνωσεν αυτό και να ορίση και την αιτίαν, δι' ην εκωλήθη να υπογράψη τούτο. Πάντα ταύτα δέον να βεβαιωθώσιν εν τη πράξει.
  Διαθέτης άλαλος ή κωφάλαλος
  ’ρθρ.1745.-Όστις κατά την πεποίθησιν του συμβολαιογράφου είναι άλαλος ή κωφάλαλος ή άλλως κωλύεται να ομιλή, δύναται να συντάξη μυστικήν διαθήκην. Επί τούτω δέον να γράψη επί του εγχειριζομένου εγγράφου ή του περιέχοντος τούτο περικαλύμματος ιδιοχείρως την δήλωσιν ότι το έγγραφον είναι η διαθήκη αυτού, εάν δε το έγγραφον εγράφη υπ' άλλου, και ότι τούτο ανεγνώσθη υπό του διαθέτου.
  Η δήλωσις αύτη δέον να γραφή υπό του διαθέτου ενώπιον του συμβολαιογράφου και των λοιπών συμπραττόντων προσώπων και να βεβαιωθή τούτο εν τη πράξει.
  Διαθέτης αγνοών την ελληνικήν
  ’ρθρ.1746.-Εάν ο διαθέτης κατά την πεποίθησιν του συμβολαιογράφου αγνοή την ελληνικήν, ή δηλώση ότι αγνοεί την ελληνικήν, εφαρμόζονται αναλόγως και επί της μυστικής διαθήκης αι διατάξεις του άρθρ. 1737.
  Μυστική ισχύουσα ως ιδιογράφος
  ’ρθρ.1747.-Μυστική διαθήκη άκυρος ισχύει ως ιδιογράφος, αν είναι έγκυρος ως τοιαύτη.
  Ανίκανος για μυστική
  ’ρθρ.1748.-"Όποιος δεν είναι ικανός να διαβάζει δεν μπορεί να συντάξει μυστική διαθήκη".
  Το άρθρ. 1748 αντικαταστάθηκε ως άνω από το άρθρ. 23 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.






























































(Αντί για τις σελ. 159 (α)-162) Σελ. 159(β)
Τεύχος Ε51-Σελ. 55
  

’ρθρον 1749
  Διαθήκη επί πλοίου
  Ο ευρισκόμενος επί πλοίου ελληνικού κατά την διάρκειαν θαλασσίου ταξιδίου δύναται να συντάξη διαθήκην δια προφορικής δηλώσεως γινομένης: επί πολεμικών πλοίων ενώπιον του προϊσταμένου της οικονομικής υπηρεσίας, εν ελλείψει δε ή κωλύματι αυτού ενώπιον του κυβερνήτου ή του αναπληρούντος τούτον· επί των λοιπών πλοίων ενώπιον του πλοιάρχου, εν ελλείψει δε ή κωλύματι τούτου ενώπιον του αναπληρωτού αυτού.
  ’ρθρον 1750
  Επί των πολεμικών πλοίων η διαθήκη του προϊσταμένου της οικονομικής υπηρεσίας δύναται να συνταχθή κατά τας εν τω προηγουμένω άρθρω περιστάσεις ενώπιον του κυβερνήτου ή του αναπληρούντος τούτον, η δε διαθήκη του κυβερνήτου, μη υπάρχοντος προϊσταμένου της οικονομικής υπηρεσίας ή τούτου κωλυομένου, ενώπιον του ερχομένου μετά τον κυβερνήτην κατά την τάξιν της υπηρεσίας. Επί των εμπορικών πλοίων η διαθήκη του πλοιάρχου δύναται να συνταχθή κατά τας αυτάς περιστάσεις ενώπιον του ερχομένου μετά τούτον εν τη τάξει της υπηρεσίας.
  ’ρθρον 1751
  Η κατά την διάρκειαν θαλασσίου ταξιδίου διαθήκη συντάσσεται πάντοτε ενώπιον δύο μαρτύρων. Περί του καταρτισμού της διαθήκης δέον να συνταχθή έγγραφον. Εν τω εγγράφω γίνεται μνεία της ελλείψεως τυχόν ή του κωλύματος του προ του συντάσσοντος την διαθήκην αρμοδίου προς σύνταξιν αυτής προσώπου· αλλ' η παράβασις της διατυπώσεως ταύτης δεν επάγεται ακυρότητα της διαθήκης. Η υπογραφή του ετέρου των μαρτύρων είναι απαραίτητος· αν δε ο άλλος μάρτυς αδυνατή εξ αγνοίας ή άλλου κωλύματος να υπογράψη, γίνεται μνεία τούτου και της αιτίας. Κατά τα λοιπά εφαρμόζονται αναλόγως και επί της παρούσης διαθήκης αι διατάξεις των άρθρων 1725 έως 1737.
  ’ρθρον 1752
  Αι διατάξεις περί διαθήκης κατά την διάρκειαν θαλασσίου ταξιδίου δεν εφαρμόζονται, εάν το πλοίον ευρίσκεται εντός ημεδαπού λιμένος, εν ω υπάρχει συμβολαιογράφος, πλην αν κατά την εν τη διαθήκη βεβαίωσιν του συντάσσοντος αυτήν ο διαθέτης αδυνατή να εξέλθη εις την ξηράν.
  
’ρθρον 1753
  Διαθήκη εν εκστρατεία
  Οι στρατιωτικοί και εν γένει οι κατά τας διατάξεις της στρατιωτικής ποινικής νομοθεσίας υπαγόμενοι υπό την αρμοδιότητα των εν εκστρατεία στρατοδικείων δύνανται, εν περιπτώσει εκστρατείας, αποκλεισμού ή πολιορκίας ή αιχμαλωσίας, να δηλώσωσι την τελευταίαν αυτών βούλησιν προφορικώς ενώπιον αξιωματικού επί παρουσία ετέρου αξιωματικού ή επί παρουσία δύο μαρτύρων. Επί τραυματιών ή ασθενών, τον συντάσσοντα την διαθήκην αξιωματικόν δύνανται να αντικαταστήση διευθυντής νοσοκομείου λειτουργούντος τη εγκρίσει του Κράτους.
  Ως προς τα συμπράττοντα πρόσωπα εφαρμόζονται αναλόγως αι διατάξεις των άρθρων 1725 έως 1728.
  ’ρθρον 1754
  Περί του καταρτισμού της κατά το προηγούμενον άρθρον διαθήκης συντάσσεται έγγραφον. Το έγγραφον, φέρον και την χρονολογίαν της συντάξεως αυτού, αναγινώσκεται προς τον διαθέτην εις επήκοον και των συμπραττόντων προσώπων και βεβαιούται ότι τούτο εγένετο, υπογράφεται δε υπό του διαθέτου, υπό του συντάσσοντος την διαθήκην και υπό των λοιπών συμπραττόντων προσώπων. Εάν ο διαθέτης δηλώση ότι δεν δύναται να γράψη, η υπογραφή αυτού αναπληρούται δια της εν τω εγγράφω βεβαιώσεως της δηλώσεως ταύτης. Η υπογραφή του ετέρου των μαρτύρων είναι απαραίτητος, εάν δε ο άλλος μάρτυς δηλώση ότι δεν δύναται να γράψη, η υπογραφή αυτού αναπληρούται δια της εν τω εγγράφω βεβαιώσεως της δηλώσεως ταύτης.
  Η διαθήκη αύτη εις ουδεμίαν άλλην διατύπωσιν υπόκειται.
  ’ρθρον 1755
  Οι ευρισκόμενοι επί πλοίου πολεμικού εν εκστρατεία, δύνανται να συντάξωσι διαθήκην και κατά τας διατάξεις περί διαθήκης εν εκστρατεία.














Σελ. 163
  
’ρθρον 1756
  Διατάξεις υπέρ αξιωματικών του πλοίου
  Διατάξεις υπέρ αξιωματικών του πλοίου μη συγγενών ή αγχιστέων του διαθέτου, περιεχόμεναι εν διαθήκη συνταχθείση κατά την διάρκειαν του θαλασσίου ταξιδίου είναι άκυροι.
  Το αυτό ιχύει και αν αι τοιαύται διατάξεις περιέχωνται εν διαθήκη ιδιογράφω συνταχθείση υπό τας αυτάς περιστάσεις.
  ’ρθρον 1757
  Διαθήκη του εν αποκλεισμού
  Ο διαμένων εν τόπω, όστις ένεκεν ενσκήψεως νόσου ή άλλων εκτά κτων περιστάσεων είναι κατά τοιούτον τρόπον αποκεκλεισμένος, ώστε να αποβαίνη αδύνατος ή ουσιωδώς δυσχερής η κατά τας συνήθεις διατυπώσεις σύνταξις διαθήκης δημοσίας ή μυστικής, δύναται να συντάξη διαθήκην ενώπιον συμβολαιογράφου, ειρηνοδίκου, δημάρχου, δημαρχικού παρέδρου προϊσταμένου κοινότητος, αστυνόμου, διευθυντού νοσοκομείου ή λοιμοκαθαρτηρίου, ή υγειονόμου, τηρουμένων κατά τα λοιπά των διατάξεων περί διαθήκης κατά την διάρκειαν θαλασσίου ταξιδίου.
  Επί της διαθήκης ταύτης δύνανται να είναι μάρτυρες και γυναίκες, έτι δε και ανήλικοι, συμπληρώσαντες όμως το δέκατον έκτον έτος.
  ’ρθρον 1758
  Χρονικόν όριον ισχύος εκτάκτου διαθήκης
  Διαθήκη συνταχθείσα κατά τα άρθρα 1749 έως 1757 (έκτακτος διαθήκη) λογίζεται ως μη συνταχθείσα αν παρήλθον τρεις μήνες, αφ' ης έπαυσαν δια τον διαθέτην αι περιστάσεις αι επιτρέπουσαι την σύνταξιν αυτής και ο διαθέτης ζη εισέτι.
  Η έναρξις και η διαδρομή της προθεσμίας αναστέλλονται, εφ' όσον ο διαθέτης δεν είναι εις κατάστασιν να συντάξη διαθήκην δημοσίαν ή μυστικήν κατά τας συνήθεις διατυπώσεις.
  ’ρθρον 1759
  Εάν εν τη περιπτώσει της εκτάκτου διαθήκης ο διαθέτης προ της παρελεύσεως της του προηγουμένου άρθρου προθεσμίας ευρεθή εκ νέου υπό τας αυτάς περιστάσεις, η προθεσμία διακόπτεται, ούτως ώστε μετά την παρέλευσιν αυτών άρχεται τρέχουσα εκ νέου ολόκληρος η προθεσμία.
  ’ρθρον 1760
  Ο συντάσσων έκτακτον διαθήκην υπομιμνήσκει εις τον διαθέτην ότι η ισχύς αυτής διαρκεί επί τρίμηνον, γίνεται δε μνεία τούτου εν τη πράξει. Αλλ' η παράλειψις ταύτης δεν επάγεται ακυρότητα της διαθήκης.
Σελ. 164
  
  
’ρθρον 1761
  Παράδοσις εκτάκτου
  Ο συντάξας έκτακτον διαθήκην παραδίδει ταύτην προς συμβολαιο γράφον εν τη ημεδαπή ή προς ελληνικήν προξενικήν αρχήν εν τη αλλοδαπή.
  Ο παραδίδων την διαθήκην οφείλει συνάμα να γνωστοποιήση εις τον συμβολαιογράφον ή εις την προξενικήν αρχήν τον τυχόν επελθόντα θάνατον του διαθέτου και πάσαν άλλην γνωστήν εις αυτόν πληροφορίαν περί του τόπου της τελευταίας κατοικίας ή διαμονής του διαθέτου, γίνεται δε μνεία τούτων εν τη πράξει παραδόσεως.
  Περί της παραδόσεως της διαθήκης συντάσσεται εφ' απλού χάρτου πράξις υπογραφομένη υπό τε του παραλαμβάνοντος και του παραδίδοντος την διαθήκην. Αντίγραφον της πράξεως ταύτης υποχρεούται ο παραλαβών την διαθήκην συμβολαιογράφος ή η προξενική αρχή να πέμψη αμελλητί προς το επί της δικαιοσύνης υπουργείον.
  Η παραδοθείσα διαθήκη φυλάσσεται υπό του συμβολαιογράφου ή της προξενικής αρχής, δημοσιεύεται δε μετά τον θάνατον του διαθέτου.
  Η μη τήρησις των εν τω παρόντι άρθρω οριζομένων δεν επάγεται ακυρότητα της διαθήκης.
  ’ρθρον 1762
  Ο συντάξας διαθήκην κατά τας περιπτώσεις εκστρατείας, αποκλεισμού, πολιορκίας ή αιχμαλωσίας οφείλει προς τούτοις να γνωστοποιήση αμελλητί την σύνταξιν αυτής δι' αναφοράς προς την αμέσως προϊσταμένην στρατιωτικήν αρχήν.
  Περί της συντάξεως διαθήκης κατά την διάρκειαν θαλασσίου ταξιδίου γίνεται μνεία εν τω ημερολογίω του πλοίου.
  Η μη τήρησις των εν τω παρόντι άρθρω οριζομένων δεν επάγεται ακυρότητα της διαθήκης.

  
Διαθήκης ανάκλησις
  ’ρθρ.1763.-Πάσα διαθήκη δύναται να ανακληθή: 1. δια της περί τούτου δηλώσεως εν μεταγενεστέρα διαθήκη. εάν η μεταγενεστέρα αύτη ανακληθή, η διαθήκη ενεργεί ωσεί μη είχε καταργηθή. 2.δια δηλώσεως γινομένης ενώπιον συμβολαιογράφου επί παρουσία τριών μαρτύρων και κατά τας λοιπάς διατυπώσεις των συμβολαιογραφικών εγγράφων. Εάν η δήλωσις αύτη ανακληθή καθ' όμοιον τρόπον, η διαθήκη ενεργεί ωσεί μη είχεν ανακληθή.
  ’ρθρ.1764.-Μεταγενεστέρα διαθήκη καταργεί δια του περιεχομένου αυτής την προηγουμένην, μόνον καθ' ο μέρος εναντιούται προς ταύτην.
  Εάν η μεταγενεστέρα ανακληθή, η προηγουμένη ενεργεί ωσεί μη είχε καταργηθή.
  Ανάκλησις ιδιογράφου
  ’ρθρ.1765.-Ιδιόγραφος διαθήκη δύναται προσέτι να ανακληθή, εάν ο διαθέτης επί τη προθέσει ανακλήσεως καταστρέψη το έγγραφον αυτής, ή επιχειρήση επί τούτου μεταβολάς, δι' ων συνήθως εκφράζεται η βούλησις περί ανακλήσεως εγγράφου δηλώσεως.
  Εάν ο διαθέτης κατέστρεψε το έγγραφον της διαθήκης, ή μετέβαλεν αυτό κατά τον σημειωθέντα τρόπον, τεκμαίρεται ότι εσκόπτει την ανάκλησιν της διαθήκης.
  Ανάκλησις μυστικής
  ’ρθρ.1766.-Διαθήκη μυστική λογίζεται ανακληθείσα, εάν ο διαθέτης αναλάβη το εις τον συμβολαιογράφον εγχειρισθέν και σφραγισθέν έγγαφον το περιέχον την τελευταίαν αυτού βούλησιν. Η διάταξις αύτη εφαρμόζεται και εν η περιπτώσει το έγγραφον τούτο θεωρηθή έχον ισχύν ιδιογράφου διαθήκης.
  Ο διαθέτης δύναται οποτεδήποτε να ενεργήση την ανάληψιν. Η απόδοσις του εγγράφου δύναται να γίνη μόνον εις τον διαθέτην προσωπικώς. Περί της αποδόσεως συντάσσεται πράξις κατά τας κοινάς διατάξεις κάτωθι της πράξεως του καταρτισμού της μυστικής διαθήκης.
  ’ρθρ.1767.-Ιδιόγραφος διαθήκη κατατεθείσα εις τον συμβολαιογράφον προς φύλαξιν δύναται να αναληφθή κατά τον εν τω προηγουμένω άρθρω τρόπον. Αλλ' η ανάληψις δεν θεωρείται ανάκλησις αυτής.
  ’λλοι όροι για την ανάκληση
  "’ρθρ.1768.-Οι διατάξεις των άρθρ. 1716 έως 1720 εφαρμόζονται αναλόγως και στην ανάκληση διαθήκης".
  Το άρθρ. 1768 αντικαταστάθηκε ως άνω από το άρθρ. 30 Νόμ. 2447/19-20 Δεκ. 1996 (ΦΕΚ Α΄ 278), κατωτ. αριθ. 11.
  
Δημοσίευσις διαθήκης
  ’ρθρ.1769.-Συμβολαιογράφος, παρ' ω υπάρχει διαθήκη, οφείλει αμελλητί άμα λαβών γνώσιν του θανάτου του διαθέτου, επί δημοσίας μεν διαθήκης, να αποστείλη αντίγραφον αυτής προς τον γραμματέα του αρμοδίου πρωτοδικείου, επί μυστικής δε ή εκτάκτου να παραδώση ταύτην αυτοπροσώπως εν πρωτοτύπω εις το πρωτοδικείον δημοσία συνεδριάζον. Αρμόδιον είναι το πρωτοδικείον, εν τη περιφερεία του οποίου εδρεύει ο συμβολαιογράφος. Αλλ' επί συμβολαιογράφου εδρεύοντος εν τη περιφερεία ειρηνοδικείου κειμένου εκτός της έδρας του πρωτοδικείου, η παράδοσις αύτη δύναται να γίνη και προς τον ειρηνοδίκην.
  Η ούτω παραδοθείσα μυστική ή έκτακτος διαθήκη δημοσιεύεται, επιφυλαττομένης της περιπτώσεως του άρθρ. 1770 παρ. 2, εν τη αυτή συνεδριάσει, η δε προς τον γραμματέα των πρωτοδικών πεμφθείσα δημοσία διαθήκη δημοσιεύεται εν τη πρώτη συνεδριάσει.
  Ιδίως επί μυστικής
  ’ρθρ.1770.-Επί μυστικής διαθήκης προ της προς δημοσίευσιν αποσφραγίσεως αυτής γίνεται υπό του δικαστηρίου η βεβαίωσις του αλυμάντου των σφραγίδων, παρισταμένου και του συμβολαιογράφου. Κατά την βεβαίωσιν του αλυμάντου των σφραγίδων δύναται να παραστή και πας έχων έννομον συμφέρον και κατ' αίτησιν να εξετάση ταύτας.
  Το δικαστήριον δύναται προ της αποσφραγίσεως κατ' αίτησιν, ή και αυτεπαγγέλτως, να εξετάση τους συμπράξαντας εις τον καταρτισμόν της διαθήκης μάρτυρας κλητευομένους προς τούτο επιμελεία του υποβαλόντος την αίτησιν ή του γραμματέως του δικαστηρίου.
  Πρακτικόν δημοσιεύσεως
  ’ρθρ.1771.-Περί της δημοσιεύσεως της διαθήκης συντάσσεται πρακτικόν, εν ω καταχωρίζεται ολόκληρος η διαθήκη και η βεβαίωσις περί της υπάρξεως ή ανυπαρξίας των κατά το άρθρ. 1721 παρ. 4 εξωτερικών ελαττωμάτων. Το πρωτότυπον επί μυστικής ή εκτάκτου διαθήκης μετά του περικαλλύματος αυτού κατατίθεται εις το αρχείον του δικαστηρίου, αφού προηγουμένως αυθωρεί ο πρόεδρος ή ο ειρηνοδίκης σημειώση ιδιοχείρως επί τε του πρωτοτύπου της διαθήκης και του περικαλύμματος αυτήν την λέξιν "εθεωρήθη", χρονολογήση δε και υπογράψη την θεώρησιν. Αντίγραφον του πρακτικού τούτου, εν η περιπτώσει η δημοσίευσις γίνεται παρ' ειρηνοδίκου, ο γραμματεύς τούτου αποστέλλει παραχρήμα προς τον γραμματέα του αρμοδίου δικαστηρίου.



(Αντί για τη σελ. 165) Σελ. 165(α)
Τεύχος 1255-Σελ. 57
  
’ρθρ.1772.-Εάν ο διαθέτης δεν είχε την τελευταίαν αυτού κατοικίαν ή διαμονήν εν τη περιφερεία του πρωτοδικείου ή του ειρηνοδικείου του δημοσιεύσαντος την διαθήκην, αντίγραφον του πρακτικού της δημοσιεύσεως αποστέλλεται υπό του γραμματέως του δικαστηρίου προς τον εισαγγελέα των πρωτοδικών της τελευταίας του διαθέτου κατοικίας ή διαμονής, όπως κατατεθή εν τω αρχείω του πρωτοδικείου τούτου, συντασσομένης περί τούτου πράξεως, ην υπογράφουσιν ο εισαγγελεύς και ο παραλαμβάνων το πρακτικόν γραμματεύς του δικαστηρίου.
  Όμοιον αντίγραφον του πρακτικού της δημοσιεύσεως αποστέλλεται ωσαύτως κατά πάσαν περίπτωσιν προς τον γραμματέα του πρωτοδικείου της πρωτευούσης του Κράτους.
  Δημοσίευσις υπό προξενικής αρχής
  ’ρθρ.1773.-Προξενική αρχή, παρ' η υπάρχει διαθήκη, οφείλει, άμα λαβούσα γνώσιν του θανάτου του διαθέτου, εάν μεν εδρεύη παρ' αυτή πολυμελές  προξενικόν δικαστήριον, να δημοσιεύση αυτήν εν δημοσία συνεδριάσει του προξενικού τούτου δικαστηρίου κατά τα εν άρθρ. 1769 έως 1771 οριζόμενα, εν πάση δε άλλη περιπτώσει να δημοσιεύση ταύτην εν τω προξενικώ γραφείω ενώπιον δύο μαρτύρων και του γραμματέως του προξενείου, αν υπάρχη τοιούτος, συντασσομένου πρακτικού, εν ω καταχωρίζεται ολόκληρος η διαθήκη. Το πρακτικόν υπογράφουσιν ο προϊστάμενος της προξενικής αρχής, ο γραμματεύς και οι μάρτυρες. Επί ιδιογράφου, μυστικής ή εκτάκτου διαθήκης το πρωτότυπον μετά του τυχόν περικαλλύματος, αφού θεωρηθώσιν υπό του προϊσταμένου της προξενικής αρχής κατά το άρθρ. 1771, προσαρτώνται εις το πρακτικόν και φυλάσσονται εν τοις αρχείοις του προξενείου.
  Διπλούν αντίγραφον του πρακτικού αποστέλλεται υπό της προξενικής αρχής προς το επί της δικαιοσύνης υπουργείον, τούτο δε το έν μεν αντίγραφον πέμπει προς τον εισαγγελέα των πρωτοδικών της τελευταίας κατοικίας ή διαμονής του διαθέτου, όπως κατατεθή εις το αρχείον του πρωτοδικείου τούτου κατά το άρθρ. 1772, το έτερον δε αντίγραφον εις τον γραμματέα του πρωτοδικείου της πρωτευούσης του Κράτους.
  Δημοσίευσις ιδιογράφου
  ’ρθρ.1774.-Πας κατέχων ιδιόγραφον διαθήκην οφείλει αμελλητί άμα λαβών γνώσιν του θανάτου του διαθέτου να εμφανίση ταύτην προς δημοσίευσιν εις το πρωτοδικείον είτε της τελευταίας κατοικίας ή διαμονής του διαθέτου είτε της ιδίας αυτού διαμονής. Η δημοσίευσις γίνεται κατά το άρθρ. 1771. Η διάταξις του άρθρ. 1772 εφαρμόζεται και εν τη περιπτώσει ταύτη.


Σελ. 166 (α)
Τεύχος 1255-Σελ. 58

  
’ρθρ.1775.-Εάν ο κατέχων την ιδιόγραφον διαθήκην διαμένει εν τη αλλοδαπή, δύναται να εμφανίση ταύτην προς δημοσίευσιν και εις τον προϊστάμενον της προξενικής αρχής, ότε εφαρμόζονται αι διατάξεις του άρθρ. 1773.
  Επί της γενομένης προς τον προϊστάμενον της προξενικής αρχής παραδόσεως της διαθήκης προς δημοσίευσιν συντάσσεται πράξις, ην υπογράφουσιν ο λαβών και ο παραδούς την διαθήκην.

  
Κήρυξις κυρίας
  ’ρθρ.1776.-Ο αιτών την δημοσίευσιν ιδιογράφου διαθήκης ενώπιον του δικαστηρίου δύναται κατά την δημοσίευσιν αυτής να προσαγάγη τρεις μάρτυρας, οίτινες μαρτυρούσιν ενόρκως περί της γνησιότητος της γραφής ή υπογραφής του διαθέτου. Το δικαστήριον μετά την ακρόασιν αυτών δύναται κατά την δημοσίευσιν της ιδιογράφου διαθήκης να κηρύξη προς τούτοις ταύτην κυρίαν.
  ’ρθρ.1777.-Ιδιόγραφος διαθήκη δημοσιευθείσα και κηρυχθείσα κυρία, τεκμαίρεται γνησία εάν επί πενταετίαν από της δημοσιεύσεως αυτής δεν ημφισβητήθη η γνησιότης της διαθήκης εν δίκη μεταξύ τινος των εκ ταύτης ελκόντων δικαιώματα καί τινος των εκ της υπάρξεως αυτής βλαπτομένων.
  Βιβλίον δημοσιεύσεων
  ’ρθρ.1778.-Οι γραμματείς των πρωτοδικών και αι προξενικαί αρχαί τηρούσι βιβλίον των δημοσιευομένων διαθηκών, ο δε γραμματεύς του πρωτοδικείου της πρωτευούσης του Κράτους τηρεί βιβλίον των δημοσιευομένων διαθηκών υπό τε του πρωτοδικείου τούτου και υπό των λοιπών πρωτοδικείων και προξενικών αρχών.
  ’ρθρ.1779.-Η μη τήρηρις των εν άρθρ. 1769 έως και 1778 διατάξεων δεν επάγεται ακυρότητα της διαθήκης.
  Τέλη δημοσιεύσεως
  ’ρθρ.1780.-Τα τέλη των εν άρθρ. 1769 έως 1778 αναφερομένων πρακτικών και λοιπών εγγράφων και αντιγράφων προκαταβάλλονται υπό του δημοσίου, εισπράττονται δε εκ της κληρονομίας.
  ΚΕΦΑΛΑΙΟΝ ΤΡΙΤΟΝ
  Περιεχόμενον της διαθήκης
  Διάταξις υπέρ αορίστου προσώπου
  ’ρθρ.1781.-Η διάταξις της διαθήκης υπέρ προσώπου τόσον αορίστου, ώστε ο προσδιορισμός αυτού να αποβαίνη ανέφικτος, είναι άκυρος.
  Διάταξις συνεπεία απειλής ή δόλου
  ’ρθρ.1782.-Η διάταξις της διαθήκης είναι ακυρώσιμος, εάν είναι προϊόν απειλής, ασκηθείσης παρανόμως ή εναντίον των χρηστών ηθών.
  Ακυρώσιμος επίσης είναι αύτη, αν είναι προϊόν απάτης, άνευ της οποίας ο διαθέτης δεν ήθελε προβή εις την διάταξιν.
  Διάταξις εκ πλάνης
  ’ρθρ.1783.-Η διάταξις της διαθήκης είναι ακυρώσιμος, αν ο διαθέτης επλανάτο περί την ταυτότητα είτε του τετιμημένου, ον ήθελεν, είτε του καταλειπομένου, όπερ ήθελεν. Η εσφαλμένη ονομασία ή περιγραφή προσώπου ή αντικειμένου δεν παραβλάπτει το κύρος της διατάξεως.
  
’ρθρ.1784.-Η διάταξις της διαθήκης είναι ακυρώσιμος, αν παρήγαγον ταύτην πεπλανημένα αίτια μνημονευόμενα εν τη διαθήκη και αναγόμενα εις το παρελθόν, παρόν ή μέλλον, άνευ των οποίων ο διαθέτης δεν ήθελε προβή εις την διάταξιν.
  Διάταξη υπέρ του συζύγου
  ’ρθρ.1785.-"Η διάταξη σε διαθήκη του κληρονομουμένου υπέρ του συζύγου του, σε περίπτωση αμφιβολίας, είναι ακυρώσιμη, αν ο μεταξύ τους γάμος είναι άκυρος ή λύθηκε όσο ζούσε ο διαθέτης ή αν ο διαθέτης, έχοντας, βάσιμο λόγο διαζυγίου, είχε ασκήσει την αγωγή διαζυγίου κατά του συζύγου του".
  Το άρθρ. 1785 αντικαταστάθηκε ως άνω από το άρθρ. 24 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Παράλειψις μεριδούχου.
  ’ρθρ.1786.-Η διαθήκη είναι ακυρώσιμος, αν ο διαθέτης παρέλειψε τον κατά τον θάνατον αυτού υπάρχοντα μεριδούχον, ούτινος η ύπαρξις κατά την σύνταξιν της διαθήκης δεν ήτο εις αυτόν γνωστή, ή όστις εγεννήθη ή κατέστη μεριδούχος μετά την τοιαύτην σύνταξιν. Η ακύρωσις αποκλείεται, όταν αποδεικνύεται ότι ο διαθέτης εις την σύνταξιν της διαθήκης θα προέβαινε και αν εγνώριζε την υπάρχουσαν ή επελθούσαν πραγματικήν κατάστασιν.
  Τις ζητεί την ακύρωσιν
  ’ρθρ.1787.-Την ακύρωσιν της εν διαθήκη διατάξεως κατά μεν τας περιπτώσεις των άρθρ. 1782 έως 1785 δύναται να ζητήση μόνον ο αμέσως εκ της ακυρώσεως αυτής ωφελούμενος, κατά δε την περίπτωσιν του προηγουμένου άρθρου μόνον ο παραλειφθείς μεριδούχος. Η διάταξις του άρθρ. 145 δεν εφαρμόζεται επί ακυρώσεως διατάξεως διαθήκης.
  Παραγραφή
  ’ρθρ.1788.-Το προς ακύρωσιν διατάξεως τελευταίας βουλήσεως δικαίωμα παραγράφεται μετά διετίαν από της δημοσιεύσεως της διαθήκης.
  Διατάξεως εξάρτησις εκ της γνώμης άλλου
  ’ρθρ.1789.-Ο διαθέτης δεν δύναται να εξαρτήση την ισχύν διατάξεως τελευταίας βουλήσεως εκ της γνώμης άλλου. Δεν δύναται επίσης να αναθέση εις άλλον τον προσδιορισμόν είτε του τετιμημένου προσώπου είτε του καταλειπομένου πράγματος.






(Αντί για τη σελ. 167) Σελ. 167 (α)
Τεύχος Ε51-Σελ. 57
  
Διάταξις υπέρ "συγγενών" κλπ.
  ’ρθρ.1790.-Εάν ο διαθέτης άνευ ειδικωτέρου προσδιορισμού εμνημόνευσεν εν τη διαθήκη τους εξ "αδιαθέτου" ή τους "νομίμους" κληρονόμους του ή τους "συγγενείς" του, εν αμφιβολία λογίζονται τετιμημένοι οι κατά τον χρόνον της επαγωγής καλούμενοι εξ αδιαθέτου κατ' αναλογίαν της μερίδος των.
  Διάταξις υπέρ του κατιόντος
  ’ρθρ.1791.-Εάν ο διαθέτης εμνημόνευσεν εν τη διαθήκη του τον κατιόντα αυτού, εν αμφιβολία την θέσιν τούτου οπωσδήποτε εκπεσόντος λαμβάνουσιν οι κατιόντες του, εφ' όσον θα εκαλούντο εξ αδιαθέτου.
  Διάταξις υπέρ των πτωχών
  ’ρθρ.1792.-Τα υπέρ των πτωχών άνευ ειδικωτέρου προσδιορισμού καταλειπόμενα, εν αμφιβολία λογίζονται καταλειφθέντα εις το πτωχοκομείον του δήμου ή της κοινότητος, ένθα ο διαθέτης είχε την τελευταίαν κατοικίαν ή διαμονήν του. Εν ελλείψει τοιούτου, ταύτα περιέρχονται εις άλλο αυτόθι αγαθοεργόν κατάστημα. Εν ελλείψει δε και τοιούτου, περιέρχονται εις το ταμείον του δήμου ή της κοινότητος και δαπανώνται υπέρ των πτωχών.
  Αμφιβολία περί τον τετιμημένον
  ’ρθρ.1793.-Εάν ο υπό του διαθέτου γενόμενος προσδιορισμός του τετιμημένου αρμόζη εις πλείονα πρόσωπα και δεν δύναται να εξακριβωθή ποίον εκ τούτων εσκοπείτο, λογίζονται πάντα τα πρόσωπα ταύτα κατ' ίσα μέρη τιμηθέντα.
  Αίρεσις ακατάληπτος
  ’ρθρ.1794.-Αι εις διάταξιν τελευταίας βουλήσεως προστιθέμεναι ακατάληπτοι αιρέσεις λογίζονται ως μη γεγραμμέναι.
  Αίρεσις αγαμίας
  ’ρθρ.1795.-Η εις διάταξιν τελευταίας βουλήσεως προστιθεμένη αίρεσις της αγαμίας λογίζεται ως μη γεγραμμένη. Είναι όμως ισχυρά η αίρεσις της χηρείας επί διατάξεως του ενός συζύγου υπέρ του άλλου.
  Διάταξις δελεαστική
  ’ρθρ.1796.-Η δια διατάξεως τελευταίας βουλήσεως κατάλειψις υπό την αίρεσιν αμοιβαίας εν διαθήκη εκ μέρους του κληρονόμου ή κληροδόχου ελευθεριότητος, είναι άκυρος.



Σελ. 168 (α)
Τεύχος Ε51-Σελ. 58

  
Αίρεσις αναβλητική
  ’ρθρ.1797.-Η εν διαθήκη υπό αναβλητικήν αίρεσιν τεθείσα διάταξις, εν αμφιβολία ισχύει μόνον αν ο δι' αυτής τετιμημένος ζη κατά την πλήρωσιν της αιρέσεως.
  Αίρεσις επί παραλείψει
  ’ρθρ.1798.-Η δια διατάξεως τελευταίας βουλήσεως κατάλειψις υπό την αίρεσιν αν ο τετιμημένος εντός χρονικού διαστήματος απροσδιορίστου διαρκείας παραλείψη τι, ή εξακολουθήση πράττων τι, εν αμφιβολία λογίζεται τεθείσα υπό την διαλυτικήν αίρεσιν αντιθέτου περιεχομένου.
  Αίρεσις θεωρουμένη ως πληρωθείσα
  ’ρθρ.1799.-Εάν προς πλήρωσιν της αιρέσεως, υπό την οποίαν εγράφη ο τετιμημένος, απαιτήται η σύμπραξις τρίτου, ούτος δε αρνήται να συμπράξη, η αίρεσις εν αμφιβολία λογίζεται ως πληρωθείσα.
  Τετιμημένου ιδιότης
  ’ρθρ.1800.-Εάν ο διαθέτης κατέλιπεν εις τον τετιμημένον ολόκληρον την περιουσίαν του ή ποσοστόν αυτής, ούτος λογίζεται εγκατασταθείς κληρονόμος και αν έτι δεν ωνομάσθη τοιούτος.
Εάν κατελείφθησαν μόνον ειδικά αντικείμενα εις τον τετιμημένον, εν αμφιβολία ούτος λογίζεται κληρο-

δόχος και αν έτι ωνομάσθη κληρονόμος.
Εγκατάστασις επί μέρους της κληρονομίας
  ’ρθρ.1801.-Εάν εγκατεστάθη είς μόνος κληρονόμος περιορισθείς εις ποσοστόν της κληρονομίας, ως προς το υπόλοιπον μέρος χωρεί η εξ αδιαθέτου διαδοχή.
  Το αυτό ισχύει και όταν εγκατεστάθησαν πλείονες κληρονόμοι, έκαστος δε τούτων περιωρίσθη εις ποσοστόν και τα ποσοστά δεν εξαντλώσι τον κλήρον.
  ’ρθρ.1802.-Εάν κατά την θέλησιν του διαθέτου οι εγκατάστατοι εγράφησαν ως οι μόνοι κληρονόμοι, έκαστος δε τούτων εγκατεστάθη επί ποσοστού και τα ποσοστά δεν εξαντλώσι τον κλήρον, χωρεί ανάλογος αυτών αύξησις.
  Εγκαταστάσεις καθ' υπέρβασιν κλήρου
  ’ρθρ.1803.-Εάν έκαστος των εγκαταστάτων εγράφη επί ποσοστού, τα δε ποσοστά υπερβαίνωσι τον κλήρον, χωρεί ανάλογος αυτών μείωσις.
  Εγκαταστάσεις αορίστως
  ’ρθρ.1804.-Εάν εγκατεστάθησαν πλείονες κληρονόμοι άνευ προσδιορισμού μερίδων, λογίζονται πάντες κατ' ίσα μέρη εγκατάστατοι, εκτός των εν άρθρ. 1790 και 1791 περιπτώσεων.
  Εγκαταστάσεις και άνευ προσδιορισμού μερών
  ’ρθρ.1805.-Εάν εγκατεστάθησαν πλείονες κληρονόμοι, εξ ων τινές μεν επί ποσοστών άλλοι δε άνευ προσδιορισμού μερίδων, οι τοιούτοι αορίστως εγκαταστάντες λαμβάνουσι το μετά την αφαίρεσιν των ποσοστών απομένον.
  Εάν τα ωρισμένα ποσοστά εξαντλώσι τον κλήρον, χωρεί ανάλογος αυτών μείωσις, ούτως ώστε έκαστος των αορίστως γραφέντων να λάβη όσην μερίδα έλαβεν ο εις το μικρότερον ποσοστόν εγκαταστάς..
  Εγκαταστάσεις επί κοινής μερίδος
  ’ρθρ.1806.-Εάν εκ πλειόνων εγκαταστάτων τινές εγράφησαν επί ενός και του αυτού ποσοστού (κοινή μερίς), εφαρμόζονται αναλόγως επί της κοινής ταύτης μερίδος αι διατάξεις των άρθρ. 1802 έως 1805.
  Προσαύξησις
  ’ρθρ.1807.-Εάν πλείονες εγκατεστάθησαν ούτως ώστε να αποκλείεται η εξ αδιαθέτου διαδοχή και είς τούτων εξέπεσε προ της επαγωγής ή μετ' αυτήν, η μερίς αυτού προσαυξάνει εις τους λοιπούς αναλόγως των μερίδων των. Εάν τινες των εγκαταστάτων εγράφησαν επί κοινής μερίδος, η προσαύξησις χωρεί κατά προτίμησιν μεταξύ τούτων.
  Εάν δια της εγκαταστάσεως διετέθη μέρος μόνον της κληρονομίας, ως προς δε το υπόλοιπον χωρεί η εξ αδιαθέτου διαδοχή, τότε μόνον λαμβάνει χώραν προσαύξησις μεταξύ των εγκαταστάτων, όταν ούτοι εγράφησαν επί κοινής μερίδος.
  Ο διαθέτης δύναται να αποκλείση την προσαύξησιν.
  
’ρθρ.1808.-Η κατά προσαύξησιν αποκτωμένη μερίς ως προς τας κληροδοσίας ή τον τρόπον, δι' ων ο αποκτών ή ο εκπεσών είναι βεβαρημένος, καθώς και ως προς την υποχρέωσιν της συνεισφοράς, θεωρείται ως ιδιαιτέρα μερίς.
  Υποκατάστασις κοινή
  ’ρθρ.1809.-Ο διαθέτης δύναται να διορίση υποκατάστατον κληρονόμον δια την περίπτωσιν, καθ' ην ο εγκατάστατος εκπέση είτε προ της επαγωγής είτε μετ' αυτήν.
  ’ρθρ.1810.-Ο υποκατάστατος εν αμφιβολία λογίζεται ταχθείς τόσον δια την περίπτωσιν, καθ' ην ο κατά πρώτον καλούμενος δεν δύναται, όσον και δια την περίπτωσιν, καθ' ην δεν θέλει να είναι κληρονόμος.
  Υποκατάστασις αμοιβαία
  ’ρθρ.1811.-Εάν οι εγκατάστατοι υποκατεστάθησαν αμοιβαίως, ή αν δια τον ένα εξ αυτών ετάχθησαν υποκατάστατοι οι λοιποί, εν αμφιβολία λογίζονται υποκατασταθέντες κατ' αναλογίαν της μερίδος των.
  Εάν οι εγκατάστατοι υποκατεστάθησαν μεν αμοιβαίως, αλλά τινές εξ αυτών εγράφησαν επί κοινής μερίδος, εν αμφιβολία οι ούτω γραφέντες προηγούνται των λοιπών ως υποκατάστατοι δια την μερίδα ταύτην.
  Υποκατάστασις και προσαύξησις
  ’ρθρ.1812.-Το εκ της υποκαταστάσως δικαίωμα προηγείται του της προσαυξήσεως.
  ΚΕΦΑΛΑΙΟΝ ΤΕΤΑΡΤΟΝ
  Εξ αδιαθέτου διαδοχή
  Πρώτη τάξις
  ’ρθρ.1813.-Ως κληρονόμοι εξ αδιαθέτου εν τη πρώτη τάξει καλούνται οι κατιόντες του κληρονομουμένου. Ο εγγύτερος τούτων αποκλείει τον εν τη αυτή ρίζη απώτερον.
  Εις την θέσιν κατιόντος μη υπάρχοντος εν ζωή κατά την επαγωγήν, υπεισέρχονται οι δι' αυτού μετά του κληρονομουμένου δια συγγενείας συνδεόμενοι κατιόντες (διαδοχή κατά ρίζας).
  Τα τέκνα κληρονομούσι κατ' ισομοιρίαν.











(Αντί για τη σελ. 169) Σελ. 169 (α)
Τεύχος Ε51-Σελ. 59
  
Δευτέρα τάξις
  ’ρθρ.1814.-Εις την δευτέραν τάξιν καλούνται ομού γονείς του κληρονομουμένου, αδελφοί, ως και τέκνα και έγγονοι προαποβιωσάντων αδελφών αυτού. Οι γονείς και οι αδελφοί κληρονομούσι κατ' ισομοιρίαν, τα δε τέκνα ή οι έγγονοι προαποβιωσάντων αδελφών κατά ρίζας. Τα τέκνα προαποβιώσαντος αδελφού αποκλείουσι τους εγγόνους της αυτής ρίζης.
  Ετεροθαλείς αδελφοί
  ’ρθρ.1815.-Ετεροθαλείς αδελφοί, συντρέχοντες μετά γονέων ή μετ' αμφιθαλών ή μετά τέκνων ή εγγόνων τούτων, λαμβάνουσι το ήμισυ της εις τους αμφιθαλείς ανηκούσης μερίδος. Το ήμισυ επίσης λαμβάνουσι και τα τέκνα ή οι έγγονοι προαποβιωσάντων ετεροθαλών αδελφών.
  Τρίτη τάξις
  ’ρθρ.1816.-Εις την τρίτην τάξιν καλούνται οι πάπποι και αι μάμμαι του κληρονομουμένου και εκ των κατιόντων αυτών τα τέκνα και οι έγγονοι.
  Εάν κατά την επαγωγήν ζώσιν οι πάπποι και αι μάμμαι αμφοτέρων των γραμμών, κληρονομούσι μόνον ούτοι και κατ' ισομοιρίαν. Εάν κατά την επαγωγήν δεν ζη εκ της πατρικής ή μητρικής γραμμής ο πάππος ή η μάμμη, εις την θέσιν του αποθανόντος υπεισέρχονται τα τέκνα και οι έγγονοι αυτού. Μη υπαρχόντων τέκνων και εγγόνων, η μερίς του αποθανόντος περιέρχεται εις τον επιζώντα πάππον ή μάμμην της αυτής γραμμής και τούτου μη υπάρχοντος, εις τα τέκνα και τους εγγόνους αυτού. Εάν κατά την επαγωγήν δεν ζώσιν ο πάππος και η μάμμη είτε της πατρικής είτε της μητρικής γραμμής, δεν υπάρχουσι δε εκ των αποθανόντων τέκνα και έγγονοι, κληρονομούσι μόνοι οι εκ της άλλης γραμμής πάππος ή μάμμη ή τέκνα και έγγονοι εκ τούτων.
  Τα τέκνα κληρονομούσι κατ' ισομοιρίαν, αποκλείουσι δε τους εγγόνους της αυτής ρίζας. Οι έγγονοι κληρονομούσι κατά ρίζας.
  Τετάρτη τάξις
  ’ρθρ.1817.-Εις την τετάρτην τάξιν καλούνται οι πρόπαπποι και αι προμάμμαι του κληρονομουμένου.
  Οι κατά τον χρόνον της επαγωγής ζώντες πρόπαπποι και προμάμμαι κληρονομούσι κατ' ισομοιρίαν, ανεξαρτήτως αν ανήκωσιν εις την αυτήν ή διαφόρους γραμμάς.
  Δικαίωμα εκ πλειόνων ριζών
  ’ρθρ.1818.-Όστις εν τη περιπτώσει της διαδοχής κατά ρίζας ανήκει εις πλείονας ρίζας, λαμβάνει την εις εκάστην τούτων ανήκουσαν μερίδα. Εκάστη μερίς θεωρείται ως ιδιαιτέρα κληρονομική μερίς.

Σελ. 170 (α)
Τεύχος Ε51-Σελ. 60

  
Διαδοχή τάξεων
  ’ρθρ.1819.-Δεν καλείται εις την κληρονομίαν συγγενής, εφ' όσον υπάρχει έτερος συγγενής προηγουμένης τάξεως καλούμενος ως κληρονόμος.
  Σύζυγος που επιζεί
  ’ρθρ.1820.-"Εκείνος από τους συζύγους που επιζεί καλείται, ως κληρονόμος εξ αδιαθέτου, με τους συγγενείς της πρώτης τάξης στο τέταρτο και με τους συγγενείς των άλλων τάξεων στο μισό της κληρονομίας. Επί πλέον παίρνει ως εξαίρετο, ανεξάρτητα από την τάξη με την οποία καλείται, τα έπιπλα, σκεύη, ενδύματα και άλλα τέτοια οικιακά αντικείμενα που τα χρησιμοποιούσαν είτε μόνος εκείνος που επιζεί είτε και οι δύο σύζυγοι. Αν όμως υπάρχουν τέκνα του συζύγου που πέθανε, λαμβάνονται υπόψη οι ανάγκες και αυτών, εφόσον το επιβάλλουν οι ειδικές περιστάσεις για λόγους επιείκειας".
  Το άρθρ.1820 αντικαταστάθηκε ως άνω από το άρθρ. 25 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.

  
Πέμπτη τάξις
  ’ρθρ.1821.-Εάν δεν υπάρχουσι συγγενείς της πρώτης, δευτέρας, τρίτης και τετάρτης τάξεως, ο επιζών των συζύγων καλείται ως εξ αδιαθέτου κληρονόμος εις ολόκληρον την κληρονομίαν.
  Αποκλεισμός συζύγων
  ’ρθρ.1822.-"Το κληρονομικό δικαίωμα, καθώς και το δικαίωμα στο εξαίρετο του συζύγου που επιζεί αποκλείονται, αν ο κληρονομούμενος, έχοντας βάσιμο λόγο διαζυγίου, είχε ασκήσει την αγωγή διαζυγίου κατά του συζύγου του ".
  Το άρθρ.1822 αντικαταστάθηκε ως άνω από το άρθρ. 25 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Προσαύξησις
  ’ρθρ.1823.-Εάν ο κληρονόμος εξ αδιαθέτου εξέπεσε προ της επαγωγής ή μετ' αυτήν και ως εκ τούτου ηυξήθη η μερίς άλλου εξ αδιαθέτου κληρονόμου, το μέρος, καθ' ο επήλθεν η αύξησις αύτη, θεωρείται ως ιδιαιτέρα κληρονομική μερίς ως προς τας κληροδοσίας ή τον τρόπον, δι' ων ο κληρονόμος ούτος ή ο εκπεσών είναι βεβαρημένος, καθώς και ως προς την υποχρέωσιν της συνεισφοράς.
  Έκτη τάξις
  ’ρθρ.1824.-Εάν κατά την επαγωγήν της κληρονομίας δεν υπάρχη ούτε συγγενής εκ των υπό του νόμου καλουμένων ούτε σύζυγος του κληρονομουμένου, καλείται ως εκ αδιαθέτου κληρονόμος το δημόσιον.
  ΚΕΦΑΛΑΙΟΝ ΠΕΜΠΤΟΝ
  Νόμιμος μοίρα
  Με το άρθρ. 21 Νόμ. 1738/18-20 Νοεμ. 1987 (ΦΕΚ Α΄ 200), κατωτ. σελ. 361 ορίστηκε ότι στους περιορισμούς των περί νομίμου μοίρας και μεριδούχων διατάξεων των κατωτέρω άρθρ. δεν υπάγονται οι Έλληνες υπήκοοι, κάτοικοι Εξωτερικού επί είκοσι πέντε τουλάχιστο συνεχόμενα έτη για την περιουσία τους που βρίσκεται στο εξωτερικό.
  Ποσοστόν
  ’ρθρ.1825.-Οι κατιόντες και οι γονείς του κληρονομουμένου, ως και ο επιζών σύζυγος, οίτινες θα εκαλούντο ως εξ αδιαθέτου κληρονόμοι, έχουσι δικαίωμα νομίμου μοίρας επί της κληρονομίας. Η νόμιμος μοίρα συνίσταται εις το ήμισυ της εξ αδιαθέτου μερίδος.
  Κατά το ποσοστόν τούτο ο μεριδιούχος συντρέχει ως κληρονόμος.
  Διαδοχή ή προσαύξησις εν τη νομίμω μοίρα
  ’ρθρ.1826.-Εάν καθόλου ή εν μέρει μεριδούχος τις απεκληρώθη νομίμως, ή παρητήθη του δικαιώματος της νομίμου μοίρας, ή εξέπεσε τούτου λόγω αναξιότητος, το δικαίωμα της νομίμου μοίρας ασκούσιν οι κατά την σειράν της εξ αδιαθέτου διαδοχής ερχόμενοι μεριδούχοι.
  
Συμπλήρωσις νομ. Μοίρας
  ’ρθρ.1827.-Εάν εις τον μεριδούχον κατελείφθη ολιγώτερον της νομίμου μοίρας, το δικαίωμα αυτού υφίσταται κατά το ελλείπον.
  Κληροδοσία υπέρ μεριδιούχου
  ’ρθρ.1828.-Εάν εις τον μεριδούχον κατελείφθη κληροδοσία, δύναται ούτος αποποιούμενος αυτήν να ασκήση πλήρες το επί της νομίμου μοίρας δικαίωμά του. Μη αποποιούμενος την κληροδοσίαν ασκεί το της νομίμου μοίρας δικαίωμα κατά το ελλείπον.
  Ο βεβαρημένος δια της κληροδοσίας δικαιούται να τάξη εις τον μεριδούχον εύλογον προθεσμίαν προς αποποίησιν. Της προθεσμίας απράκτου παρερχομένης απόλλυται το προς αποποίησιν δικαίωμα.
  Περιορισμοί νομ. μοίρας
  ’ρθρ.1829.-Πας εκ της διαθήκης περιορισμός του μεριδούχου, καθ' ο μέρος βαρύνει την νόμιμον μοίραν, λογίζεται ως μη γεγραμμένος.
  Προσδιορισμός μερίδος
  ’ρθρ.1830.-Δια τον προσδιορισμόν της εξ αδιαθέτου μερίδος, εφ' ης οφείλεται η νόμιμος μοίρα, συναριθμούνται οι εν τη διαθήκη αποκληρωθέντες, οι αποποιηθέντες την κληρονομίαν και οι ανάξιοι προς το κληρονομήσαι κηρυχθέντες.
  Προσδιορισμός της κληρονομίας
  ’ρθρ.1831.-"Ο υπολογισμός της νόμιμης μοίρας γίνεται με βάση την κατάσταση και την αξία της κληρονομίας κατά το χρόνο του θανάτου του κληρονομουμένου, αφού αφαιρεθούν τα χρέη και οι δαπάνες της κηδείας του και της απογραφής της κληρονομίας.
  Στην κληρονομία προσθέτονται, με την αξία που είχαν κατά το χρόνο της παροχής, ο,τιδήποτε ο κληρονομούμενος παραχώρησε, όσο ζούσε, χωρίς αντάλλαγμα σε μεριδούχο είτε με δωρεά είτε με άλλο τρόπο και επίσης οποιαδήποτε δωρεά που ο κληρονομούμενος έκανε στα τελευταία δέκα χρόνια πριν από το θάνατό του, εκτός αν την επέβαλλαν λόγοι ευπρέπειας ή ιδιαίτερο ηθικό καθήκον.
  Για τον υπολογισμό της νόμιμης μοίρας των γονέων δεν συνυπολογίζεται ό,τι περιέρχεται ως εξαίρετο, σύμφωνα με τη δεύτερη παράγραφο του άρθρ. 1820, στον σύζυγο που επιζεί".
  Το άρθρ. 1831 αντικαταστάθηκε ως άνω από το άρθρ. 26, Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.






(Αντί για τη σελ. 171 (α) Σελ. 171 (β)
Τεύχος ΙΑ-6-3 Σελ. 3
  
Αποτίμησις κληρονομίας
  ’ρθρ.1832.-Η αξία της κληρονομίας, εφ' όσον τούτο είναι αναγκαίον, εξευρίσκεται δι' εκτιμήσεως. Η υπό του κληρονομουμένου εκτίμησις δεν είναι υποχρεωτική.
  Δικαιώματα και υποχρεώσεις της κληρονομίας εξαρτώμενα εξ αναβλητικής αιρέσεως δεν υπολογίζονται κατά την εκτίμησιν, τα δε εξαρτώμενα εκ διαλυτικής αιρέσεως υπολογίζονται άνευ ταύτης. Εάν η αίρεσις πληρωθεί, χωρεί η προς την μεταβληθείσαν κατάστασιν προσήκουσα εξίσωσις.
  Επί αβεβαίων ή επισφαλών δικαιωμάτων, ως και επί αμφιβόλων υποχρεώσεων της κληρονομίας ισχύει ό,τι και επί των εξ αναβλητικής αιρέσεως εξαρτωμένων.
  Τι καταλογίζεται στη νόμιμη μοίρα
  ’ρθρ.1833.-"Στη νόμιμη μοίρα καταλογίζονται οι παροχές σε μεριδούχο, με την αξία που είχαν όταν έγιναν, εφόσον προσθέτονται στην κληρονομία σύμφωνα με το άρθρ. 1831, εκτός αν ο κληρονομούμενος όρισε διαφορετικά όταν έδωσε την παροχή.
  Ο καταλογισμός γίνεται και αν στη θέση του κατιόντα, που έλαβε την παροχή, υπεισέρχεται ως μεριδούχος άλλος κατιών".
  Υπολογισμός σε περίπτωση συνεισφοράς
  ’ρθρ.1834.-"Αν, εφόσον υπάρχουν περισσότεροι κατιόντες, συντρέχει στην εξ αδιαθέτου διαδοχή περίπτωση συνεισφοράς, η νόμιμη μοίρα για τον κάθε κατιόντα προσδιορίζεται με βάση την εξ αδιαθέτου μερίδα που θα του περιερχόταν, υπολογιζομένης και της συνεισφοράς. Ο διαθέτης δεν μπορεί να αποκλείσει τον τρόπο αυτό υπολογισμού για οποιαδήποτε παροχή του άρθρ. 1895, ώστε να ζημιωθεί ο μεριδούχος.
  Η παροχή που λαμβάνεται υπόψη κατά την προηγούμενη παράγραφο, όταν πρέπει και να καταλογισθεί στη νόμιμη μοίρα σύμφωνα με το άρθρ. 1833, καταλογίζεται σ' αυτή για τη μισή της μόνο αξία".
  Τα άρθρ. 1833 και 1834 αντικαταστάθηκαν ως άνω από το άρθρ. 26 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Μέμψις αστόργου δωρεάς
  ’ρθρ.1835.-Πάσα δωρεά εν ζωή του κληρονομουμένου, ήτις κατά το άρθρ. 1831 υπολογίζεται εις την κληρονομίαν, υπόκειται εις ανατροπήν, καθ' ο μέρος η κατά τον χρόνον του θανάτου του κληρονομουμένου υπάρχουσα κληρονομία δεν επαρκεί να καλύψη την νόμιμον μοίραν.
  Επί διαδοχικών δωρεών η προγενεστέρα υπόκειται εις προσβολήν, εφ' όσον δεν επαρκεί η ανατροπή της μεταγενεστέρας.
Σελ. 172 (β)
Τεύχος ΙΑ-6-3 Σελ. 4
  
  
’ρθρ.1836.-Η αγωγή ασκείται υπό του μεριδούχου ή των διαδόχων αυτού μόνον κατά του δωρεοδόχου ή των κληρονόμων του προς ανατροπήν της δωρεάς κατά το ελλείπον εκ της νομίμου μοίρας. Ο δωρεοδόχος δύναται να αποφύγη την ανατροπήν καταβάλλων το ισάξιον του ελλείποντος.
  Η αγωγή παραγράφεται μετά διετίαν από του θανάτου του κληρονομουμένου.
  ’ρθρ.1837.-Ο δωρεοδόχος ή οι κληρονόμοι αυτού, καθ' ο μέρος εχώρησεν ανατροπή της δωρεάς, ενέχονται και δια τους από του θανάτου του κληρονομουμένου καρπούς.
  ’ρθρ.1838.-Εάν ο δωρεοδόχος είναι μεριδούχος, η ανατροπή της δωρεάς χωρεί μόνον δια το πλέον της προσηκούσης εις αυτόν νομίμου μοίρας ληφθέν.
  Αποκλήρωσις
  ’ρθρ.1839.-Ο διαθέτης δύναται, ένεκεν ωρισμένων εν τω νόμω λόγων, να στερήση της νομίμου μοίρας τον μεριδούχον (αποκλήρωσις). Η αποκλήρωσις γίνεται δια διατάξεως τελευταίας βουλήσεως.
  Λόγοι υπέρ ανιόντος
  ’ρθρ.1840.-Ο διαθέτης δύναται να αποκληρώση τον κατιόντα, εάν ούτος: 1.επεβουλεύθη την ζωήν του διαθέτου, του συζύγου ή ετέρου κατιόντος του διαθέτου. 2.εγένετο εκ προθέσεως ένοχος σωματικών κακώσεων κατά του διαθέτου ή του συζύγου αυτού, εξ ου κατάγεται ο κατιών. 3.εγένετο ένοχος κακουργήματος ή βαρέος εκ προθέσεως πλημμελήματος εναντίον του διαθέτου ή του συζύγου του. 4.ηθέτησε κακοβούλως την εκ του νόμου υποχρέωσιν αυτού προς διατροφήν του διαθέτου. 5.διάγη βίον άτιμον ή ανήθικον έναντίον της θελήσεως του διαθέτου. Η αποκλήρωσις εκ του λόγου τούτου είναι άκυρος, εάν ο κατιών κατά τον θάνατον του διαθέτου έχη αποστή οριστικώς του ατίμου ή ανηθίκου βίου.

  
Λόγοι υπέρ κατιόντος
  ’ρθρ.1841.-Ο διαθέτης δύναται να αποκληρώση τον γονέα αυτού, εάν ούτος υπέπεσεν εις τινα των εν τω προηγουμένω άρθρω αριθ. 1, 3 και 4 λόγων αποκληρώσεως.
  ’ρθρ.1842.-"Ο διαθέτης μπορεί να αποκληρώσει τον σύζυγό του αν, κατά τον χρόνο του θανάτου του, είχε δικαίωμα να ασκήσει αγωγή διαζυγίου για βάσιμο λόγο αναγόμενο δε υπαιτιότητα του συζύγου του".
  Το άρθρ.1842 αντικαταστάθηκε ως άνω από το άρθρ. 26 Νόμ. 1329/15 - 18 Φεβρ. 1983 (ΦΕΚ Α΄ 25), κατωτ. αριθ. 8.
  Πότε δέον να υπάρχη ο λόγος
  ’ρθρ.1843.-Ο λόγος αποκληρώσεως πρέπει να υφίσταται κατά τον χρόνον της συντάξεως της διαθήκης και να αναφέρεται εν αυτή.
  Ο επικαλούμενος την αποκλήρωσιν χρεωστεί να αποδείξη τον λόγον αυτής. 
  Συγγνώμη του λόγου
  ’ρθρ.1844.-Το δικαίωμα της αποκληρώσεως αποσβέννυται δια συγγνώμης. Η μετά την περί αποκληρώσεως διάταξιν επερχομένη συγγνώμη καθιστά την αποκλήρωσιν ανίσχυρον.
  Αποκλήρωσις επί προνοία
  ’ρθρ.1845.-Εάν ο μεριδούχος κατιών διάγη βίον άσωτον ή είναι κατάχρεως, δύναται ο διαθέτης είτε να διατάξη εν τη διαθήκη, ίνα η νόμιμος μοίρα αυτού περιέλθη εις τους κατιόντας του μεριδούχου κατ' αναλογίαν των εξ αδιαθέτου μερίδων των, είτε να ορίση εκτελεστήν προς διοίκησιν αυτής, είτε και αμφότερα.
  Εν τη διαθήκη δέον να αναφέρεται ο λόγος και να λαμβάνεται πρόνοια περί της συντηρήσεως του μεριδούχου. Ο επικαλούμενος την εν τη διαθήκη διάταξιν χρεωστεί να αποδείξη τον λόγον αυτής.
  Η διάταξις της διαθήκης δεν ισχύει, αν κατά τον θάνατον του διαθέτου έπαυσεν υφιστάμενος ο λόγος αυτής.
  ΚΕΦΑΛΑΙΟΝ ΕΚΤΟΝ
  Αποδοχή και αποποίησις της κληρονομίας
  Κτήσις αυτοδικαίως
  ’ρθρ.1846.-Ο κληρονόμος αποκτά αυτοδικαίως την κληρονομίαν άμα τη επαγωγή, επιφυλαττομένης της διατάξεως του άρθρ. 1198.
  
Αποποίησις
  ’ρθρ.1847.-Ο κληρονόμος δύναται να αποποιηθή την κληρονομίαν εντός προθεσμίας τεσσάρων μηνών, αρχομένης αφ' ης έλαβε γνώσιν της επαγωγής και του λόγου αυτής. Επί της εκ διαθήκης επαγωγής, η προθεσμία δεν άρχεται προ της δημοσιεύσεως της διαθήκης.
  Εάν ο κληρονομούμενος είχε την τελευταίαν κατοικίαν του εν τη αλλοδαπή ή αν ο κληρονόμος έμαθε την επαγωγήν εν τη αλλοδαπή διαμένων, η προθεσμία είναι ενός έτους.
  Η προθεσμία αναστέλλεται εξ ων λόγων και η παραγραφή.
  Δήλωσις αποποιήσεως
  ’ρθρ.1848.-Η αποποίησις γίνεται δια δηλώσεως παρά τω γραμματεί του δικαστηρίου της κληρονομίας. Επί της δι' αντιπροσώπου αποποιήσεως απαιτείται ειδική πληρεξουσιότης δια συμβολαιογραφικού εγγράφου.
  Το δημόσιον δεν δύναται να αποποιηθή την εξ αδιαθέτου επαχθείσαν αυτώ κληρονομίαν.
  ’ρθρ.1849.-Η αποποίησις είναι άκυρος, εάν εχώρησε ρητή ή σιωπηρά δήλωσις του κληρονόμου περί αποδοχής της κληρονομίας. Αλλ' η σύνταξις απογραφής περί ταύτης δεν ενέχει καθ' εαυτήν τοιαύτην δήλωσιν.
  ’ρθρ.1850.-Η αποποίησις είναι άκυρος γινομένη μετά την πάροδον της προ αποποίησιν προθεσμίας. Παρερχομένης ταύτης η κληρονομία θεωρείται γενομένη αποδεκτή.
  Αποποίησις άνευ επαγωγής
  ’ρθρ.1851.-Η αποδοχή ή αποποίησις της κληρονομίας είναι άκυρος, εάν εγένετο προ της επαγωγής ή εκ πλάνης περί τον λόγον αυτής. Είναι ομοίως αύτη άκυρος, εάν εγένετο υπό αίρεσιν ή προθεσμίαν ή μερικώς.
  Αποποίησις και αποδοχή εξ άλλου λόγου
  ’ρθρ.1852.-Ο αποποιηθείς την εκ διαθήκης επαχθείσαν εις αυτόν κληρονομίαν δύναται να αποδεχθή αυτήν επαγομένην ύστερον εξ αδιαθέτου.
  Επί πλειόνων μερίδων
  ’ρθρ.1853.-Εάν ο κληρονόμος καλήται εις πλείονας μερίδας εκ του αυτού ή εκ διαφόρων λόγων, δύναται να αποδεχθή ή αποποιηθή εκάστην εξ αυτών κεχωρισμένως, εκτός αν ο διαθέτης διέταξεν άλλως.







(Αντί για τη σελ. 173) Σελ. 173(α)
Τεύχος Ε51-Σελ. 63
  
Οι κληρονόμοι του κληρονόμου
  ’ρθρ.1854.-Το προς αποποίησιν της κληρονομίας δικαίωμα μεταβαίνει εις τους κληρονόμους του κληρονόμου.
  ’ρθρ.1855.-Αποθανόντος του κληρονόμου προ της παρελεύσεως της προς αποποίησιν προθεσμίας, η προθεσμία αύτη δεν λήγει προ της παρελεύσεως της προ αποποίησιν προθεσμίας της τασσομένης δια την κληρονομίαν του κληρονόμου.
  Επί πλειόνων κληρονόμων του κληρονόμου έκαστος δύναται να αποποιηθή την κληρονομίαν κατά το μέρος το αντιστοιχούν εις την μερίδα του.
  Αποποιήσεως συνέπειαι
  ’ρθρ.1856.-Εάν ο κληρονόμος αποποιηθή την κληρονομίαν, θεωρείται η προς τον αποποιηθέντα επαγωγή ως μη γενομένη. Η κληρονομία επάγεται εις εκείνον, όστις θα εκαλείτο, αν ο αποποιηθείς δεν έζη κατά τον θάνατον του κληρονομουμένου. Η επαγωγή θεωρείται γενομένη άμα τω θανάτω του κληρονομουμένου.
  Αποποιήσεως αμετάκλητον
  ’ρθρ.1857.-Η αποδοχή ή αποποίησις της κληρονομίας είναι αμετάκλητος.
  Η ένεκα πλάνης, ή δι' απειλής ή απάτης αποδοχή ή αποποίησις κρίνεται κατά τας επί των δικαιοπραξιών διατάξεις, η δε περί ακυρώσεως αγωγή παραγράφεται μετά εξάμηνον.
  Η πλάνη περί το ενεργητικόν ή το παθητικόν της κληρονομίας δεν θεωρείται ουσιώδης.
  Αι διατάξεις του παρόντος άρθρου έχουσιν εφαρμογήν και επί αποδοχής συναγομένης εκ της παραμελήσεως της προς αποποίησιν προθεσμίας.
  Αγωγαί κατά της κληρονομίας
  ’ρθρ.1858.-Εν όσω ο κληρονόμος έχει το δικαίωμα της αποποιήσεως της κληρονομίας, δεν δύναται να ασκηθή δικαστικώς κατ' αυτού αξίωσις στρεφομένη κατά της κληρονομίας, εκτός αν έχη γίνη διορισμός κηδεμόνος της σχολαζούσης κληρονομίας.
  Η προ της αποποιήσεως διαχείρησις
  ’ρθρ.1859.-Διαχειριστική πράξις γενομένη υπό του αποποιηθέντος προ της αποποιήσεως της κληρονομίας κρίνεται έναντι του κληρονόμου κατά τας διατάξεις περί διοικήσεως αλλοτρίων.
  Η προ της αποποιήσεως της κληρονομίας διάθεσις αντικειμένου υπό του αποποιηθέντος, εφ' όσον δεν ηδύνατο αζημίως δια την κληρονομίαν να αναβληθή, ως και η προς αυτόν ως κληρονόμον μονομερής δικαιοπραξία τρίτου, μένουσιν ισχυραί και μετά την αποποίησιν. 

Σελ. 174(α)
Τεύχος  Ε51-Σελ. 64
  
  
ΚΕΦΑΛΑΙΟΝ ΕΒΔΟΜΟΝ
  Κληρονομική αναξιότης
  Λόγοι
  ’ρθρ.1860.-Ανάξιος να κληρονομήση είναι: 1.ο εκ προθέσεως θανατώσας ή αποπειραθείς να θανατώση τον κληρονομούμενον, τα τέκνα, τους γονείς ή τον σύζυγον του κληρονομουμένου. 2.ο καταδικασθείς επί ψευδεί καταμηνύσει του κληρονομουμένου ένεκα κακουργήματος. 3.ο εκ προθέσεως παρακωλήσας παρανόμως τον κληρονομούμενον να συντάξη ή να ανακαλέση διαθήκην.·4.ο δι' απάτης παρακινήσας ή ο παρανόμως ή εναντίον των χρηστών ηθών δι' απειλής αναγκάσας τον κληρονομούμενον να συντάξη ή μεταβάλη διαθήκην. 5.ο αλλοιώσας ή εξαφανίσας την ήδη γενομένην διαθήκην του κληρονομουμένου.
  Συγγνώμη
  ’ρθρ.1861.-Η αναξιότης εκλείπει, εάν ο κληρονομούμενος δια δημοσίου εγγράφου ή διαθήκης παρέσχε συγγνώμην εις τον ανάξιον.
  
’ρθρον 1862
  Κήρυξις αναξιότητος
  Η αναξιότης κηρύσσεται δια δικαστικής αποφάσεως, την δ' επί τούτω αγωγήν δικαιούται να εγείρη πας έχων έννομον συμφέρον εκ της εκλείψεως του αναξίου είτε αυτού μόνου είτε και άλλου τινός μετ' αυτόν καλουμένου.
  Η αγωγή παραγράφεται μετά διετίαν από της εις τον ανάξιον επαγωγής της κληρονομίας, επί δε αναξίου καταπιστευματοδόχου από της εις τον κληρονόμον επαγωγής.
  ’ρθρον 1863
  Συνέπειαι
  ’μα τη τελεσιδικία της κηρυττούσης την αναξιότητα αποφάσεως η προς τον ανάξιον επαγωγή θεωρείται ως μη γενομένη. Η κληρονομία επάγεται εις εκείνον, όστις θα εκαλείτο, εάν ο ανάξιος δεν έζη κατά την επαγωγήν. Η επαγωγή θεωρείται γενομένη άμα τω θανάτω του κληρονομουμένου.
  ’ρθρον 1864
  Αι περί αναξιότητος διατάξεις εφαρμόζονται και επί του μεριδούχου, ως επίσης και επί του κληροδόχου.
  ΚΕΦΑΛΑΙΟΝ ΟΓΔΟΟΝ
  Σχολάζουσα κληρονομία
  (Βλ. Εισ. Ν. 92 & 121).
  ’ρθρον 1865
  Περιπτώσεις
  Εάν ο κληρονόμος είναι άγνωστος, ή δεν είναι βέβαιον αν απεδέχθη την κληρονομίαν, το δικαστήριον της κληρονομίας αιτήσει του έχοντος έννομον συμφέρον ή και αυτεπαγγέλτως διορίζει κηδεμόνα αυτής. Εις περιστάσεις κατεπειγούσας διορίζεται υπό του εισαγγελέως των πρωτοδικών προσωρινώς κηδεμών. Ούτος οφείλει αμελλητί να προκαλέση τον υπό του δικαστηρίου διορισμόν οριστικού.
  ’ρθρον 1866
  Κηδεμόνος εξουσία
  Ο κηδεμών αντιπροσωπεύει τον κληρονόμον και διαχειρίζεται την κληρονομίαν υποχρεούμενος να ενεργήση την σφράγισιν και απογραφήν αυτής και την λήψιν παντός συντηρητικού μέτρου, ως και την είσπραξιν των απαιτήσεων και την επί τόκω κατάθεσιν των χρημάτων παρ' ασφαλεί τραπέζη. ’νευ αδείας του δικαστηρίου της κληρονομίας δεν δύναται να εκποιή αντικείμενα αυτής, να συνάπτη δάνεια και συμβιβασμούς, ουδέ να εκμισθοί κινητά ή ακίνητα της κληρονομίας πέραν της διετίας.
  
’ρθρον 1867
  Μήτηρ κυοφορουμένου κληρονόμου
  Εάν ο κληρονόμος είναι κυοφορούμενος κατά τον θάνατον του κληρονομουμένου, η μήτηρ, μη δυναμένη να διαθρέψη εαυτήν, δύναται να απαιτήση εκ της κληρονομικής μερίδος του κυοφορουμένου ανάλογον διατροφήν μέχρι του τοκετού. Προς καθορισμόν της κληρονομικής μερίδος θεωρείται ότι θα γεννηθή εν μόνον τέκνον.
  ’ρθρον 1868
  Μη εξευρισκομένου κληρονόμου
  Μη εξευρεθέντος του κληρονόμου εντός αναλόγου προς τας περιστάσεις προθεσμίας, το δικαστήριον της κληρονομίας βεβαιοί ότι δεν υπάρχει έτερος κληρονόμος εκτός του δημοσίου. Η βεβαίωσις παράγει τεκμήριον ότι το δημόσιον είναι εξ αδιαθέτου κληρονόμος (Εισ. Ν. ΙΙ8 & 121).
  ’ρθρον 1869
  Το δικαστήριον προ της βεβαιώσεως διατάσσει την δημοσίευσιν προσκλήσεως προς αναγγελίαν των αξιούντων κληρονομικόν δικαίωμα, καθορίζει δ' άμα τα της δημοσιεύσεως και την προς αναγγελίαν προθεσμίαν. Εάν αι δαπάναι της δημοσίας προσκλήσεως είναι δυσαναλόγως μεγάλαι ως προς την κληρονομίαν, δύναται αντί ταύτης να γίνη ειδική πρόσκλησις προς τους πιθανούς κληρονόμους.
  Εάν εντός της ταχθείσης προθεσμίας δεν ανηγγέλθη κληρονόμος, ή το δικαίωμα του εμπροσθέσμως αναγγελθέντος κριθή ανυπόστατον, το δικαστήριον προβαίνει εις την κατά το προηγούμενον άρθρον βεβαίωσιν.
  ’ρθρον 1870
  Προ της δικαστικής βεβαιώσεως ότι δεν υπάρχει άλλος κληρονόμος, δεν δύναται να ασκηθή δικαίωμα υπό του δημοσίου ή κατά του δημοσίου ως εξ αδιαθέτου κληρονόμου.
  ΚΕΦΑΛΑΙΟΝ ΕΝΑΤΟΝ
  Περί κλήρου αγωγή
  ’ρθρον 1871
  Εναγόμενος
Ο κληρονόμος δικαιούται να απαιτήση παρά          του κατακρατούντος  ως κληρονόμου αντικείμενα της κληρονομίας (νομέως της κληρονομίας) την αναγνώρισιν του κληρονομικού δικαιώματος και την απόδοσιν της κληρονομίας ή αντικειμένου τινός εξ αυτής.
  


Σελ. 175

’ρθρον 1872
  Αντικείμενον
  Ως αντικείμενα της κληρονομίας κατά το προηγούμενον άρθρον θεωρούνται ωσαύτως και: 1.εκείνα, εφ' ων ο κληρονομούμενος κατά τον χρόνον του θανάτου του είχε δικαίωμα νομής ή κατοχής, και αν έτι είχεν αποβληθή ταύτης εν ζωή·2.παν ό,τι ο νομεύς της κληρονομίας αποκτά δυνάμει δικαιοπραξίας δια κληρονομιαίων μέσων. Δια της υπό του κληρονόμου λήψεως του εκ τοιαύτης δικαιοπραξίας προερχομένου κυρούται αύτη, αν ήτο ανίσχυρος.
  ’ρθρον 1873
  Εν μη αυτουσίω αποδόσει
  Εφ' όσον ο νομεύς της κληρονομίας δεν είναι εις θέσιν να προβή εις αυτούσιον απόδοσιν, ευθύνεται κατά τας περί αδικαιολογήτου πλουτισμού διατάξεις.
  ’ρθρον 1874
  Νομεύς καλής πίστεως. Ωφελήματα
  Ο καλής πίστεως νομεύς της κληρονομίας ενέχεται εις απόδοσιν των προ της επιδόσεως της αγωγής εξαχθέντων ωφελημάτων ως και πάσης επαυξήσεως των κληρονομιαίων, αλλά μόνον καθ' όσον κατέστη εξ αυτών πλουσιώτερος. Η υποχρέωσις εκτείνεται και εις καρπούς, εφ' ων ο νομεύς απέκτησε την κυριότητα.
  ’ρθρον 1875
  Δαπάναι
  Ο καλής πίστεως νομεύς της κληρονομίας δικαιούται να απαιτήση πάσαν δαπάνην γενομένην υπέρ της κληρονομίας ή υπέρ των κληρονομιαίων αντικειμένων, εφ' όσον η τοιαύτη δαπάνη δεν καλύπτεται κατά το άρθρον 1873 εν τω υπολογισμώ του αδικαιολογήτου πλουτισμού. Εις τας δαπάνας ανήκει και παν ό,τι ο νομεύς κατέβαλε προς απόσβεσιν βαρών ή χρεών της κληρονομίας.
  Ο νομεύς δια την απαίτησιν των δαπανών δικαιούται εις επίσχεσιν των κληρονομιαίων ενσωμάτων.
  ’ρθρον 1876
  Επίδοσις της αγωγής
  Ο καλής πίστεως νομεύς της κληρονομίας, εάν μετά την επίδοσιν της αγωγής τα κληρονομιαία εχειροτέρευσαν ή κατεστράφησαν ή εξ άλλου λόγου δεν δύνανται να αποδοθώσιν, ευθύνεται κατά τας διατάξεις περί ευθύνης του νομέως πράγματος μετά την επίδοσιν της διεκδικητικής αγωγής.
  
  
Σελ. 176
  
  
Το αυτό ισχύει και δια τα μετά την επίδοσιν της αγωγής εξαχθέντα ωφελήματα ή την επαύξησιν των κληρονομιαίων ενσωμάτων ως επίσης και δια τας απαιτήσεις του νομέως περί δαπανών γενομένων μετά την επίδοσιν της αγωγής.
  ’ρθρον 1877
  Νομεύς κακής πίστεως
  Εάν ο νομεύς της κληρονομίας καθ' ον χρόνον επελήφθη της νομής ήτο εν κακή πίστει, ή βραδύτερον έλαβε γνώσιν ότι δεν είναι κληρονόμος, ευθύνεται από του χρόνου τούτου κατά τας διατάξεις του προηγουμένου άρθρου.
  Περαιτέρω ευθύνη τούτου εξ υπερημερίας δεν αποκλείεται.
  ’ρθρον 1878
  Εάν ο νομεύς της κληρονομίας απέκτησε την νομήν αντικειμένου τινός αυτής δια κολασίμου πράξεως, ευθύνεται κατά τας διατάξεις περί αδικοπραξιών.
  ’ρθρον 1879
  Χρησικτησία έναντι κληρονόμου
  Ο νομεύς της κληρονομίας, εφ' όσον δεν παρεγράφη η περί κλήρου αγωγή, δεν δύναται να επικαλεσθή έναντι του κληρονόμου την χρησικτησίαν πράγματος, όπερ έχει εις την νομήν του ως ανήκον εις την κληρονομίαν.
  ’ρθρον 1880
  Υποχρέωσις παροχής πληροφοριών
  Ο νομεύς της κληρονομίας υποχρεούται να παράσχη πληροφορίας εις τον κληρονόμον περί της καταστάσεως της κληρονομίας, ως και περί της τύχης των αντικειμένων αυτής. Την αυτήν υποχρέωσιν έχει και: 1.όστις, χωρίς να είναι νομεύς της κληρονομίας, λαμβάνει εξ αυτής πράγμα εις την νομήν του, πριν ή ο κληρονόμος επιληφθή της νομής αυτου. 2.όστις κατά τον θάνατον του κληρονομουμένου διετέλει εις οικιακήν μετ' αυτού κοινωνίαν.
  ’ρθρον 1881
  Έγερσις ειδικής αγωγής
Ο νομεύς της κληρονομίας ευθύνεται κατά τας διατάξεις της περί κλήρου αγωγής και αν έτι ο κληρονόμος εγείρη κατ' αυτού  τας προσηκούσας 


ειδικάς αγωγάς περί των αντικειμένων της κληρονομίας.
Ο παρά του νομέως αποκτών
  ’ρθρ.1882.-Ως νομεύς της κληρονομίας έναντι του κληρονόμου θεωρείται επίσης και όστις αποκτά την κληρονομίαν παρά του νομέως αυτής δια συμβάσεως.
  Επί αφάντου
  ’ρθρ.1883.-Εάν ο κηρυχθείς άφαντος αναφανή, δύναται να απαιτήση την απόδοσιν της περιουσίας του κατά τας διατάξεις της περί κλήρου αγωγής.
  Ενόσω ο κηρυχθείς άφαντος ζη ακόμη, η παραγραφή της απαιτήσεως αυτού δεν λήγει, πριν ή λάβη γνώσιν ότι εκηρύχθη άφαντος και παρέλθη έκτοτε έτος.
  Το αυτό ισχύει και αν τις κατά πλάνην εκρίθη ως αποβιώσας, χωρίς να έχη κηρυχθή άφαντος.
  ΚΕΦΑΛΑΙΟΝ ΔΕΚΑΤΟΝ
  Σχέσις πλειόνων κληρονόμων
  Κοινωνία
  ’ρθρ.1884.-Εάν οι κληρονόμοι είναι πλείονες, η κληρονομία καθίσταται κοινή κατά λόγον της μερίδος εκάστου. Επί της μεταξύ των συγκληρονόμων κοινωνίας, εφ' όσον εν τω Νόμω δεν ορίζεται άλλως, εφαρμόζονται αι γενικαί περί κοινωνίας διατάξεις.
  Μερισμός απαιτήσεων και χρεών
  ’ρθρ.1885.-Αι απαιτήσεις και τα χρέη της κληρονομίας διαιρούνται αυτοδικαίως μεταξύ των συγκληρονόμων αναλόγως της μερίδος εκάστου τούτων.
  Διάθεσις μερίδος
  ’ρθρ.1886.-Έκαστος των συγκληρονόμων δύναται να διαθέση την επί της κληρονομίας ή των καθ' έκαστον αντικειμένων αυτής μερίδα του.
  Διανομή
  ’ρθρ.1887.-Έκαστος των συγκληρονόμων δικαιούται κατά πάντα χρόνον να ζητήση την διανομήν της κληρονομίας. Ο διαθέτης δεν δύναται να απαγορεύση την διανομήν δια χρονικόν διάστημα υπερβαίνον την δεκαετίαν από του θανάτου του.
  ’ρθρ.1888.-Έκαστος των συγκληρονόμων δύναται να ζητήση αυτούσιον την επί των κινητών και ακινήτων της κληρονομίας μερίδα του.
  Έγγραφα αφορώντα τας προσωπικάς σχέσεις του κληρονομουμένου ή της οικογενείας του ή ολόκληρον την κληρονομίαν παραμένουσι κοινά και παραδίδονται προς φύλαξιν εις ένα των συγκληρονόμων οριζόμενον υπό του δικαστηρίου της διανομής.
  
Ρύθμιση ως προς την οικογενειακή στέγη
  ’ρθρ.1889.-"Αν υπάρχει στην κληρονομία που πρέπει να διανεμηθεί, ακίνητο το οποίο χρησίμευε, όσον ζούσε ο κληρονομούμενος, ως ο κύριος τόπος διαμονής του ίδιου και του συζύγου του που επιζεί, το δικαστήριο μπορεί, κατά τη διανομή της κληρονομίας, ύστερα από αίτηση του τελευταίου, εκτιμώντας τις ειδικές περιστάσεις, να επιδικάσει την κυριότητα του ακινήτου αποκλειστικά σ' αυτόν. Αν η αξία του ακινήτου κατά το θάνατο του κληρονομουμένου είναι μεγαλύτερη από την αξία της κληρονομικής μερίδας του συζύγου που επιζεί, η επιδίκαση γίνεται αφού ο τελευταίος καταβάλει τη διαφορά. Η διάταξη αυτή εφαρμόζεται και σε περίπτωση διανομής μόνο του ακινήτου που χρησίμευε ως οικογενειακή στέγη, αν αυτό περιήλθε σε περισσότερους, ανάμεσα στους οποίους είναι ο σύζυγος που επιζεί".
  Στη θέση του άρθρ. 1889 που είχε καταργηθεί από το άρθρ. 53 Εισαγ. Νόμ. Κώδ. Πολ. Δικονομ., τέθηκε νέο άρθρο 1889 από το άρθρ. 27 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Τρόπος διανομής εν διαθήκη
  ’ρθρ.1890.-Ο κληρονομούμενος δύναται δια διαθήκης να ορίση τον τρόπον της διανομής. Δύναται ιδίως να αναθέση τον τρόπον της διανομής εις την εύλογον κρίσιν τρίτου.
  Νέμησις ανιόντος
  ’ρθρ.1891.-Ο ανιών δύναται εν ζωή να διανείμη μεταξύ των κατιόντων αυτού την περιουσίαν του (νέμησις). Η διανομή γίνεται δια συμβάσεως και περιλαμβάνει μόνον την ενεστώσαν περιουσίαν. Αλλ' εκ της τοιαύτης διανομής, ο ανιών δεν δεσμεύεται δια τας διατάξεις της διαθήκης του.
  ’ρθρ.1892.-Στοιχεία περιουσίας μη περιληφθέντα εν τη νεμήσει, διανέμονται ως ορίζει ο Νόμος.
  ’ρθρ.1893.-Η νέμησις, εν η παρελείφθη μεριδούχος κατιών, είναι άκυρος ως προς τον παραλειφθέντα κατά το ποσοστόν της νομίμου μοίρας.
  ’ρθρ.1894.-Εφ' όσον δια της νεμήσεως προσεβλήθη η νόμιμος μοίρα κατιόντος τινός, εφαρμόζεται η διάταξις του άρθρ. 1827.








(Αντί για τη σελ. 177(α) Σελ. 177(β)
Τεύχος Ε51-Σελ. 65
  
ΚΕΦΑΛΑΙΟΝ ΕΝΔΕΚΑΤΟΝ
  Συνεισφορά
  Τι συνεισφέρεται
  ’ρθρ.1895.-Οι κατιόντες, όταν κληρονομούν εξ αδιαθέτου, έχουν την υποχρέωση να συνεισφέρουν ο ένας στον άλλο ό,τιδήποτε τους δώρησε ή οπωσδήποτε τους παραχώρησε χωρίς αντάλλαγμα ο κληρονομούμενος, όσο ζούσε, καθώς και ό,τι δαπάνησε για την επαγγελματική μόρφωση τους, εφόσον αυτό υπερέβαινε ό,τι θα ήταν σύμφωνο με την οικονομική κατάσταση του κληρονομουμένου. Δεν υπάρχει υποχρέωση συνεισφοράς, αν ο κληρονομούμενος το όρισε, όταν έδωσε την παροχή ή έκανε τη δαπάνη".
  Το άρθρ.1895 αντικαταστάθηκε ως άνω από το άρθρ. 28 Νόμ. 1329/15-18 Φεβρ. 1983 (ΦΕΚ Α΄ 25), κατωτ. αριθ. 8.
  Συνεισφορά εις θέσιν άλλου
  ’ρθρ.1896.-Εάν ο κατιών, όστις ως κληρονόμος θα ήτο υπόχρεως εις συνεισφοράν, εξέπεσε προ ή μετά τον θάνατον του κληρονομουμένου, ο την θέσιν αυτού λαμβάνων κατιών υποχρεούται εις συνεισφοράν των εις τον εκπεσόντα γενομένων παροχών.
  Εάν ο κληρονομούμενος έταξεν υποκατάστατον δια τον εκπεσόντα κατιόντα, εν αμφιβολία ο υποκατάστατος υποχρεούται εις συνεισφοράν των εις τον εκπεσόντα γενομένων παροχών.
  Συνεισφορά επί της εκ διαθήκης διαδοχής
  ’ρθρ.1897.-Εάν ο κληρονομούμενος εγκατέστησε κληρονόμους, τους κατιόντας αυτού, κατά την αυτήν αναλογίαν μερίδων, καθ' ην ούτοι θα εκληρονόμουν και άνευ διαθήκης, εν αμφιβολία υφίσταται υποχρέωσις προς συνεισφοράν καθ' ην έκτασιν και εν τη εξ αδιαθέτου διαδοχή.
  Παροχή εις απώτερον κατιόντα
  ’ρθρ.1898.-Παροχή γενομένη παρά του κληρονομουμένου προς απώτερον κατιόντα προ της εκπτώσεως του αποκλείοντος αυτόν εγγυτέρου τοιούτου ή προς κατιόντα υπεισερχόμενον ως υποκατάστατον άλλου κατιόντος δεν συνεισφέρεται, εκτός αν ο κληρονομούμενος κατά την παροχήν διέταξε την συνεισφοράν. 
  Το αυτό ισχύει και δια τον λαβόντα παρά του κληρονομουμένου παροχήν, πριν ή αποκτήση την νομικήν θέσιν κατιόντος.
  
  
  
  
Σελ. 178(β)
Τεύχος Ε51-Σελ. 66
  
  
Πως γίνεται η συνεισφορά
  ’ρθρ.1899.-Η συνεισφορά γίνεται υπολογιζομένης της αξίας της συνεισενεκτέας παροχής εις την μεταξύ των κατιόντων διανεμητέαν κληρονομίαν, είτα δε αφαιρουμένης της αξίας ταύτης εκ της μερίδος του εις συνεισφοράν υποχρέου.
  Δια τον προσδιορισμόν της αξίας της παροχής λαμβάνεται υπ' όψιν ο χρόνος, καθ' ον εγένετο αύτη.
  Υπερτέρα η αξία του συνεισενεκτέου
  ’ρθρ.1900.-Εάν η αξία της υπό του κατιόντος συνεισενεκτέας παροχής υπερβαίνη την ανήκουσαν εις αυτόν μερίδα, δεν υποχρεούται ούτος δια το επί πλέον. Εν τοιαύτη περιπτώσει η κληρονομία διανέμεται μεταξύ των λοιπών κληρονόμων μη υπολογιζομένης της υπό του κατιόντος συνεισενεκτέας παροχής.
  ΚΕΦΑΛΑΙΟΝ ΔΩΔΕΚΑΤΟΝ
  Κληρονόμος εξ απογραφής
  Ευθύνη απλού κληρονόμου
  ’ρθρ.1901.-Ο κληρονόμος ευθύνεται και δια της ιδίας του περιουσίας δια τας υποχρεώσεις της κληρονομίας. Κληροδοσίαι και τρόποι εκπληρούνται μετά τας λοιπάς υποχρεώσεις.
  Αποδοχή επ' ωφελεία απογραφής
  ’ρθρ.1902.-Ο κληρονόμος ενόσω δικαιούται 
να αποποιηθή την κληρονομίαν, δύναται να 
δηλώση       ότι          αποδέχεται      ταύτην        επ' 


ωφελεία απογραφής. Η δήλωσις γίνεται παρά τω γραμματεί του δικαστηρίου της κληρονομίας.
  Η περί αποδοχής δήλωσις θεωρείται γενομένη επ' ωφελεία απογραφής εάν ο κληρονόμος είναι εκ των προσώπων, δι' α η αποδοχή της κληρονομίας γίνεται κατά νόμον επ' ωφελεία απογραφής.
  ’ρθρον 1903
  Προθεσμία απογραφής
  Ο εξ απογραφής κληρονόμος οφείλει να περατώση την απογραφήν της κληρονομικής περιουσίας εντός τεσσάρων μηνών από της δηλώσεως του προηγουμένου άρθρου.
  ’ρθρον 1904
  Ευθύνη κληρονόμου εξ απογραφής
  Ο εξ απογραφής κληρονόμος ευθύνεται δια τας υποχρεώσεις της κληρονομίας μέχρι του ενεργητικού αυτής. Ουδεμία σύγχυσις επέρχεται περί των δικαιωμάτων και υποχρεώσεων αυτού έναντι της κληρονομίας.
  ’ρθρον 1905
  Η κληρονομία χωριστή ομάς
  Από της δηλώσεως της αποδοχής της κληρονομίας επ' ωφελεία απογραφής τα δικαιώματα και αι υποχρεώσεις της κληρονομίας αποχωρίζονται αυτοδικαίως της περιουσίας του κληρονόμου και αποτελούσι χωριστήν ομάδα.
  ’ρθρον 1906
  Εγγραφή υποθήκης
  Εάν εγένετο αποδοχή της κληρονομίας επ' ωφελεία απογραφής, πάσα εγγραφή υποθήκης ή προσημειώσεως επί των κληρονομιαίων εξ οιουδήποτε τίτλου μετά θάνατον του κληρονομουμένου γενομένη, ουδέν παρέχει προνόμιον έναντι των δανειστών της κληρονομίας.
  ’ρθρον 1907
  Διοίκησις κληρονομίας
  Ο εξ απογραφής κληρονόμος διοικεί την ομάδα της κληρονομίας, ευθύνεται δε δια πάσαν αμέλειαν και υπόκειται εις λογοδοσίαν.
  ’ρθρον 1908
  Εκποίησις ακινήτων και τίτλων
  Ο εξ απογραφής κληρονόμος δεν δύναται άνευ αδείας του δικαστηρίου να εκποιήση ακίνητα της κληρονομίας ή δημόσια χρεώγραφα ή μετοχάς ή ομολογίας ανωνύμων εταιριών. Τα ακίνητα εκποιούνται δια πλειστηριασμού, εκτός αν το δικαστήριον διατάξη άλλως (Εισαγ. Ν. 121).
  
’ρθρον 1909
  Παραχώρησις περιουσίας
  Ο εξ απογραφής κληρονόμος δικαιούται να προβή εις παραχώρησιν της κληρονομικής περιουσίας προς τους δανειστάς της κληρονομίας και τους κληροδόχους κατά τας διατάξεις της πολιτικής δικονομίας. Δια της παραχωρήσεως ταύτης απαλλάσσεται πάσης προς αυτούς υποχρεώσεως.
  ’ρθρον 1910
  Αγωγαί του κληρονόμου κατά της κληρονομίας
  Αι αγωγαί του εξ απογραφής κληρονόμου κατά της κληρονομίας απευθύνονται κατά των λοιπών κληρονόμων, μη υπαρχόντων δε άλλων, διορίζεται κατά τας περί κηδεμόνος σχολαζούσης κληρονομίας διατάξεις ειδικός κηδεμών προς διεξαγωγήν της δίκης.
  ’ρθρον 1911
  Έκπτωσις από ευεργετήματος
  Ο κληρονόμος εκπίπτει του ευεργετήματος της απογραφής: 1.εάν δεν συνέταξεν εμπροθέσμως απογραφήν·2.εάν εκ δόλου συνέταξεν ανακριβή απογραφήν·3.ένεκα δόλου περί την διαχείρισιν της κληρονομικής ομάδος·4.εάν εξεποίησεν ακίνητα ή δημόσια χρεώγραφα ή μετοχάς ή ομολογίας ανωνύμων εταιριών άνευ αδείας του δικαστηρίου
  ’ρθρον 1912
  Επί προσώπων ανικάνων ή περιωρισμένης ικανότητος προς δικαιοπραξίαν, δι' α η αποδοχή της κληρονομίας γίνεται κατά νόμον επ' ωφελεία απογραφής, έκπτωσις από του ευεργετήματος δια την μη σύνταξιν απογραφής επέρχεται εάν εντός έτους, αφ' ης ταύτα κατέστησαν απεριορίστως ικανά, δεν προέβησαν εις αυτήν
  ΚΕΦΑΛΑΙΟΝ
  ΔΕΚΑΤΟΝ ΤΡΙΤΟΝ
  Δικαστική εκκαθάρισις της κληρονομίας
  ’ρθρον 1913
  Πότε διατάσσεται
  Το δικαστήριον της κληρονομίας, τη αιτήσει παντός δανειστού αυτής, δύναται να διατάξη την εκκαθάρισιν της κληρονομίας.
Η εκκαθάρισις διατάσσεται και αν 
έτι      η      κληρονομία      σχολάζη,     ή     ο      κληρονόμος εδέχθη ταύτην επ' ωφελεία απογραφής.
  Το δικαστήριον δύναται να απορρίψη την αίτησιν, αν ο κληρονόμος παρέχη ασφάλειαν υπέρ του αιτούντος δανειστού (Εισαγ. Ν. 121).


Σελ. 179
  
’ρθρον 1914
  Η κληρονομία χωριστή ομάς
  Από της δημοσιεύσεως της διατασσούσης την εκκαθάρισιν αποφάσεως τα δικαιώματα και αι υποχρεώσεις της κληρονομίας αποχωρίζονται αυτοδικαίως της περιουσίας του κληρονόμου και αποτελούσι χωριστήν ομάδα υπό την διοίκησιν του εκκαθαριστού, πάσα δε εγγραφή υποθήκης ή προσημειώσεως επί των κληρονομιαίων, εξ οιουδήποτε τίτλου μετά τον θάνατον του κληρονομουμένου γενομένη, ουδέν παρέχει προνόμιον έναντι των δανειστών της κληρονομίας.
  ’ρθρον 1915
  Διορισμός εκκαθαριστών
  Η διατάσσουσα την εκκαθάρισιν απόφασις διορίζει εκκαθαριστήν της κληρονομίας. Εκκαθαριστής δύναται να διορισθή και ο κληρονόμος ή είς εκ πλειόνων τοιούτων, αν έχη πλήρη ικανότητα προς δικαιοπραξίαν.
  ’ρθρον 1916
  Πρόσκλησις κληρονομικών δανειστών
  Ο εκκαθαριστής εντός μηνός από της προς αυτόν κοινοποιήσεως της αποφάσεως δημοσιεύει δια του τύπου περίληψιν αυτής μετά προσκλήσεως των δανειστών της κληρονομίας, όπως αναγγείλωσι τας απαιτήσεις των και τα δικαιολογητικά αυτών στοιχεία.
  Η διατάσσουσα την εκκαθάρισιν απόφασις καθορίζει τα της δημοσιεύσεως. Κατά πάσαν περίπτωσιν η περίληψις μετά της προσκλήσεως των δανειστών δημοσιεύεται εις εφημερίδα της τελευταίας κατοικίας ή διαμονής του κληρονομουμένου.
  ’ρθρον 1917
  Αναγγελία δανειστών
  Εντός τεσσάρων μηνών από της τελευταίας κατά το προηγούμενον άρθρον δημοσιεύσεως, πας αξιών εαυτόν δανειστήν της κληρονομίας οφείλει να αναγγείλη την απαίτησίν του μετά των δικαιολογητικών στοιχείων προς τον εκκαθαριστήν.
  Επί τη βάσει των αναγγελθεισών απαιτήσεων ο εκκαθαριστής υποχρεούται εντός τριών μηνών από της παρελεύσεως της προς αναγγελίαν προθεσμίας να περατώση την απογραφήν της κληρονομίας. Η προθεσμία αύτη δύναται να παραταθή υπό του δικαστηρίου της κληρονομίας ένεκα σπουδαίων λόγων.(Εισαγ. Ν. 121).
  
  
  
Σελ. 180
  
  
’ρθρον 1918
  Έργον εκκαθαριστού
  Ο εκκαθαριστής διοικεί την ομάδα της κληρονομίας, ευθύνεται δε δια πάσαν αμέλειαν και υπόκειται εις λογοδοσίαν.
  Μέχρι του πέρατος της απογραφής προβαίνει εις την επαλήθευσιν των υποχρεώσεων της κληρονομίας, εις την είσπραξιν των απαιτήσεων και εις την εκποίησιν των κινητών και ακινήτων αυτής.
  Παν εισπραττόμενον χρηματικόν ποσόν κατατίθεται εντόκως παρ' ασφαλεί τραπέζη.
  Επί εκποιήσεως ακινήτων ή δημοσίων χρεωγράφων ή μετοχών ή ομολογιών ανωνύμων εταιριών εφαρμόζεται η διάταξις του άρθρου 1908.
  ’ρθρον 1919
  Αμοιβή αυτού
  Ο εκκαθαριστής δικαιούται εις ανάλογον αμοιβήν οριζομένην υπό του δικαστηρίου της κληρονομίας. Το δικαστήριον ακροάται προηγουμένως του κληρονόμου, εάν τούτο δεν είναι αδύνατον ή εκτάκτως δυσχερές.
  ’ρθρον 1920
  Μη επάρκεια κληρονομίας
  Εάν εκ της απογραφής προκύπτη ότι το ενεργητικόν της κληρονομίας δεν επαρκεί προς εξόφλησιν των υποχρεώσεων αυτής, ο εκκαθαριστής υποχρεούται, προ πάσης εξοφλήσεως δανειστού, να προκαλέση τον υπό του δικαστηρίου της κληρονομίας κανονισμόν συμμέτρου πληρωμής όλων των δανειστών, διατηρουμένων των εκ του νόμου αποκτηθέντων προνομίων ή των προ του θανάτου του κληρονομουμένου εγγεγραμμένων υποθηκών και συσταθέντων ενεχύρων.
  Οι υπό αίρεσιν δανεισταί κατατάσσονται ως τοιούτοι. (Εισ. Ν. 121).
  ’ρθρον 1921
  Δανεισταί μη αναγγελθέντες
  Οι μη εμπροθέσμως κατά το άρθρον 1917 αναγγελθέντες δανεισταί της κληρονομίας ικανοποιούνται μόνον εφ' όσον μετά την εξόφλησιν των αναγγελθέντων υπολείπεται κληρονομική περιουσία.

  
’ρθρον 1922
  Εκκαθάρισις και περιορισμός ευθύνης
  Δια της διατασσούσης την εκκαθάρισιν της κληρονομίας αποφάσεως δεν επέρχεται περιορισμός της ευθύνης του κληρονόμου δια τας υποχρεώσεις της κληρονομίας, ενόσω ούτος δεν είναι κληρονόμος επ' ωφελεία απογραφής. Αλλ' εάν έχη τοιαύτην ιδιότητα, παύουσιν από της δημοσιεύσεως της αποφάσεως τα καθήκοντα αυτού ως εξ απογραφής κληρονόμου.
  ΚΕΦΑΛΑΙΟΝ
  ΔΕΚΑΤΟΝ ΤΕΤΑΡΤΟΝ
  Κληρονομικόν καταπίστευμα
  ’ρθρον 1923
  Έννοια
  Ο διαθέτης δύναται να υποχρεώση τον κληρονόμον, ίνα αφ' ωρισμένου γεγονότος ή χρονικού σημείου παραδώση την παρ' αυτού αποκτηθείσαν κληρονομίαν ή ποσοστόν αυτής εις άλλον (καταπιστευματοδόχον).
  Τοιαύτη υποχρέωσις δεν δύναται να επιβληθή εις τον καταπιστευματοδόχον. (Εισαγ. Ν. 95).
  Εγκατάστασις μήπω συνειλημμένου
  " ’ρθρ.1924.-Με την επιφύλαξη του άρθρου 1711 εδ. β΄, αν ο διαθέτης εγκατέστησε κληρονόμο πρόσωπο που δεν είχε ακόμη συλληφθεί κατά το θάνατό του, ο εγκατάστατος θεωρείται καταπιστευματοδόχος.
  Το ίδιο ισχύει και αν εγκαταστάθηκε κληρονόμος νομικό πρόσωπο που δεν είχε ακόμη συσταθεί κατά το θάνατο του διαθέτη."
  Το άρθρ.1924 αντικαταστάθηκε ως άνω από την παρ.2 άρθρου τρίτου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ’ρθρον 1925
  Εγκατάστασις υπό αναβλητικήν
αίρεσιν ή προθεσμίαν
  Εάν ο διαθέτης εγκατέστησέ τινα κληρονόμον υπό αναβλητικήν αίρεσιν ή προθεσμίαν, ήτις δεν έχει πληρωθή κατά τον θάνατον του διαθέτου, ο εγκαταστάς θεωρείται ως καταπιστευματοδόχος.
  Το αυτό ισχύει και αν ο προσδιορισμός του εγκαταστάτου εξαρτάται εκ γεγονότος επερχομένου μετά τον θάνατον του διαθέτου.
  ’ρθρον 1926
  
Εγκατάστασις υπό διαλυτικήν
αίρεσιν ή προθεσμίαν
  Εάν ο διαθέτης εγκατέστησέ τινα κληρονόμον υπο διαλυτικήν αίρεσιν ή προθεσμίαν, χωρίς να ορίση τον καταπιστευματοδόχον, ως τοιούτος θεωρείται το πρόσωπον, το οποίον θα εκληρονόμει τον διαθέτην εξ αδιαθέτου, αν ούτος απέθνησκε κατά την πλήρωσιν της αιρέσεως ή προθεσμίας.
  ’ρθρον 1927
  Απαγόρευσις εκποιήσεως ή διαθέσεως
  Εάν ο διαθέτης απηγόρευσεν εις τον κληρονόμον την εκποίησιν της κληρονομίας ή την δια διατάξεως τελευταίας βουλήσεως διάθεσιν αυτής, εν αμφιβολία οι εξ αδιαθέτου κληρονόμοι του κληρονόμου λογίζονται ως καταπιστευματοδόχοι.
  ’ρθρον 1928
  Εάν ο διαθέτης απηγόρευσεν εις τον κληρονόμον την εκποίησιν της κληρονομίας ή την δια διατάξεως τελευταίας βουλήσεως διάθεσιν αυτής, συνάμα δε προσδιώρισε το πρόσωπον, χάριν του οποίου έταξε την απαγόρευσιν, εν αμφιβολία το ούτω προσδιορισθέν πρόσωπον λογίζεται καταπιστευματοδόχος.
  ’ρθρον 1929
  Οικογενειακόν καταπίστευμα
  Εάν ο διαθέτης εγκαταστήσας κληρονόμον ώρισεν ίνα ή κληρονομία ή ποσοστόν αυτής διατηρηθή εν τη εαυτού οικογενεία, επιφυλαττομένης της διατάξεως του άρθρου 1923 § 2 ως καταπιστευματοδόχοι μετά θάνατον του εγκαταστάτου εν αμφιβολία λογίζονται πάντα τα πρόσωπα, τα οποία θα εκληρονόμουν εξ αδιαθέτου τον διαθέτην, αν ούτος απέθνησκε κατά τον θάνατον του εγκαταστάτου.
  Δι' άλλους περαιτέρω συγγενείς του διαθέτου δεν ισχύει το οικογενειακόν καταπίστευμα (Εισαγ. Ν. 95).
  ’ρθρον 1930
  Εάν ο διαθέτης εγκαταστήσας κληρονόμον ώρισεν, ίνα ή κληρονομία ή ποσοστόν αυτής διατηρηθή εν τη οικογενεία του κληρονόμου, επιφυλαττομένης της διατάξεως του άρθρου 1923 παρ. 2 ως καταπιστευματοδόχοι μετά θάνατον του εγκαταστάτου εν αμφιβολία λογίζονται πάντα τα πρόσωπα, τα οποία θα εκληρονόμουν εξ αδιαθέτου τον κληρονόμον.
  Δι' άλλους περαιτέρω συγγενείς του κληρονόμου δεν ισχύει το οικογενειακόν καταπίστευμα. (Εισαγ. Ν. 95).
  
(Αντί για τη σελ.181) Σελ. 181(α)
Τεύχος 1396 Σελ. 15
  
’ρθρον 1931
  Ειδική περίπτωσις βεβαρημένου
  Κατά τας περιπτώσεις των άρθρων 1924 και 1925 μέχρι της επαγωγής της κληρονομίας εις τον καταπιστευματοδόχον χωρεί ως προς την μερίδα τούτου η εξ αδιαθέτου διαδοχή.
  ’ρθρον 1932
  Σιωπηρά υποκατάστασις
Ο εγκατασταθείς ως καταπιστευματοδόχος, εν αμφιβολία λογίζεται ταχθείς και ως υποκατάστατος του κληρονόμου.

  ’ρθρον 1933
  ’παις κατιών ως καταπιστευματοδόχος
  Εάν ο διαθέτης εγκατέστησε καταπιστευματοδόχον δια την περίπτωσιν θανάτου του κατιόντος αυτού, όστις κατά την σύνταξιν της διαθήκης εστερείτο τέκνων, ο καταπιστευματοδόχος θεωρείται εγκατασταθείς δια την περίπτωσιν καθ' ην ο κατιών ήθελεν αποβιώσει άνευ τέκνων.
  ’ρθρον 1934
  Έκτασις καταπιστεύματος
  Το δικαίωμα του καταπιστευματοδόχου εν αμφιβολία εκτείνεται και επί της μερίδος, ην εκτήσατο ο κληρονόμος ένεκα της εκπτώσεως συγκληρονόμου τινός. Εν αμφιβολία δεν περιλαμβάνει και το εις τον κληρονόμον καταλειφθέν εξαίρετον.
  ’ρθρον 1935
  Χρόνος επαγωγής
  Η επαγωγή της κληρονομίας εις τον καταπιστευματοδόχον, ενόσω ο διαθέτης δεν έταξεν άλλο τι γεγονός ή χρονικόν σημείον, χωρεί άμα τω θανάτω του κληρονόμου.
  Εις τας περιπτώσεις του άρθρου 1924 η επαγωγή χωρεί άμα τω τοκετώ, ή άμα τη συστάσει του νομικού προσώπου.
  ’ρθρον 1936
  Ύπαρξις τετιμημένου
  Καταπιστευματοδόχος δύναται να είναι μόνον ο κατά τον χρόνον της προς αυτόν επαγωγής της κληρονομίας εν ζωή υπάρχων, ή τουλάχιστον συνειλημμένος.
  Εάν ο καταπιστευματοδόχος δεν ζη, ή δεν είναι συνειλημμένος εν τω χρόνω τούτω, εφ' όσον ο διαθέτης δεν ώρισεν άλλως, η κληρονομία παραμένει εις τον κληρονόμον.
  
Σελ. 182(α)
Τεύχος 1396 Σελ. 16
  
  

’ρθρον 1937
  Δικαιώματα βεβαρημένου
  Μέχρι της εις τον καταπιστευματοδόχον επαγωγής ο κληρονόμος ασκεί τας κληρονομικάς αγωγάς και διαχειρίζεται την κληρονομίαν ευθυνόμενος έναντι του καταπιστευματοδόχου δι' επιμέλειαν, οίαν εν τοις ιδίοις.
  Διάθεσις των αντικειμένων της κληρονομίας, ενόσω ο διαθέτης δεν ώρισεν άλλως, συγχωρείται μόνον όταν επιβάλλεται εκ των κανόνων της τακτικής διαχειρίσεως, ή συνήνεσεν εις αυτήν ο καταπιστευματοδόχος, ή εν τη περιπτώσει του άρθρου 1939. Πάσα άλλη διάθεσις καθίσταται άκυρος άμα τη επαγωγή εις τον καταπιστευματοδόχον.
  ’ρθρον 1938
  Δαπάναι
  Μέχρι της εις τον καταπιστευματοδόχον επαγωγής ο κληρονόμος φέρει μόνον τας αναγκαίας και τας προς παραγωγήν καρπών δαπάνας, ως και τα τακτικά βάρη των κληρονομιαίων αντικειμένων. Πάσα άλλη δαπάνη κρίνεται κατά τας διατάξεις περί διοικήσεως αλλοτρίων.
  ’ρθρον 1939
  Αποκατάστασις του περιλιμπανομένου
  Εάν ο καταπιστευματοδόχος εγκατεστάθη εις ό,τι θέλει ευρεθή εν τη κληρονομία κατά τον χρόνον της εις αυτόν επαγωγής, ή αν ο διαθέτης επέτρεψεν ελευθερίαν διαχειρίσεως εις τον κληρονόμον, δικαιούται ούτος εις πάσαν διάθεσιν των κληρονομιαίων αντικειμένων.
  ’ρθρον 1940
  Αποδοχή ή αποποίησις καταπιστεύματος
  ’μα της επαγωγή της κληρονομίας εις τον καταπιστευματοδόχον ούτος δικαιούται να αποδεχθή ή αποποιηθή την κληρονομίαν κατά τας περί αποδοχής ή αποποιήσεως αυτής διατάξεις.
  ’ρθρον 1941
  Αποκατάστασις και αποτέλεσμα
  ’μα τη επαγωγή της κληρονομίας εις τον καταπιστευματοδόχον ο κληρονόμος παύει ων κληρονόμος και υποχρεούται να παραδώση την κληρονομίαν, εις ην κατάστασιν θα ευρίσκετο αύτη μετά τακτικήν διαχείρισιν, εκτός των μέχρι της επαγωγής παραχθέντων καρπών. Ο καταπιστευματοδόχος δικαιούται να ζητήση λογοδοσίαν.
  Τα δια της συγχύσεως αποσβεσθέντα δικαιώματα και υποχρεώσεις αναβιούσιν αυτοδικαίως.
  
ΚΕΦΑΛΑΙΟΝ
  ΔΕΚΑΤΟΝ ΠΕΜΠΤΟΝ
  Εκποίησις της κληρονομίας
  ’ρθρον 1942
  Πώλησις κληρονομίας
  Ο κληρονόμος δύναται να πωλήση την επαχθείσαν εις αυτόν κληρονομίαν ολόκληρον ή ποσοστόν αυτής.
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
(Μετά τη σελ.182(α) Σελ.182,01
Τεύχος 1396 Σελ. 17
  

Η πώλησις γίνεται δια συμβολαιογραφικού εγγράφου
  ’ρθρον 1943
  Τι περιλαμβάνει
  Παν όφελος προερχόμενον εκ της ματαιώσεως κληροδοσίας ή τρόπου, ή εκ καταπιστεύματος, ή εκ της προς συνεισφοράν υποχρεώσεως συγκληρονόμου, ανήκει εις τον αγοραστήν.
  ’ρθρον 1944
  Κληρονομική μερίς επαγομένη εις τον πωλητήν μετά την αγοραπωλησίαν εκ καταπιστεύματος, ή εξ εκπτώσεως συγκληρονόμου, ως επίσης και το καταλειφθέν εις τον πωλητήν εξαίρετον, εν αμφιβολία δεν λογίζονται περιλαμβανόμενα εις την πώλησιν.
  Το αυτό ισχύει και περί οικογενειακών εγγράφων και κειμηλίων.
  ’ρθρον 1945
  Υποχρεώσεις πωλητού
  Ο πωλητής υποχρεούται να μεταβιβάση εις τον αγοραστήν τα κατά τον χρόνον της αγοραπωλησίας υπάρχοντα αντικείμενα της κληρονομίας, συμπεριλαμβανομένων και εκείνων, τα οποία απέκτησε προ της αγοραπωλησίας επί τη βάσει δικαιώματος της κληρονομίας ή ως αποζημίωσιν δια την χειροτέρευσιν, καταστροφήν ή αφαίρεσιν αντικειμένου αυτής, ή δια δικαιοπραξίας σχετιζομένης προς την κληρονομίαν.
  ’ρθρον 1946
  Ο πωλητής δια πάσαν προ της αγοραπωλησίας ανάλωσιν ή άνευ ανταλλάγματος εκποίησιν αντικειμένου της κληρονομίας υποχρεούται να αποκαταστήση εις τον αγοραστήν την κατά τον χρόνον της αναλώσεως ή εκποιήσεως αντίστοιχον αξίαν, εκτός αν ο αγοραστής κατά την κατάρτισιν της αγοραπωλησίας ήτο εν γνώσει της αναλώσεως ή εκποιήσεως.
  Ο αγοραστής δεν δικαιούται εις αποζημίωσιν ένεκα χειροτερεύσεως, καταστροφής ή αδυναμίας εξ άλλου λόγου προς απόδοσιν αντικειμένου της κληρονομίας.
  ’ρθρον 1947
  Ελαττώματα, έλλειψις δικαιώματος, βάρη
  Ο πωλητής της κληρονομίας δεν ευθύνεται ένεκα πραγματικών ή νομικών ελαττωμάτων των κατ' ιδίαν αντικειμένων αυτής.
  Ο πωλητής ευθύνεται δια την ύπαρξιν του κληρονομικού του δικαιώματος, ως και ότι τούτο είναι ελεύθερον καταπιστεύματος, κληροδοσίας, ή τρόπου ή βάρους νομίμου μοίρας, ή υποχρεώσεως προς συνεισφοράν, διορισμού εκτελεστού διαθήκης και διατάξεως του διαθέτου αφορώσης την διανομήν.
  Ο πωλητής ευθύνεται επίσης δια την απώλειαν του ευεργετήματος της απογραφής.
  
’ρθρον 1948
  Τα δια συγχύσεως αποσβεσθέντα
  Υποχρεώσεις και δικαιώματα αποσβεσθέντα ένεκα συγχύσεως άμα τη επαγωγή της κληρονομίας, θεωρούνται μεταξύ πωλητού και αγοραστού ως μη αποσβεσθέντα.
  ’ρθρον 1949
  Υποχρεώσεις αγοραστού
  Ο αγοραστής υποχρεούται έναντι του πωλητού να εκπληρώση τας υποχρεώσεις της κληρονομίας, πλην εκείνων, δι' ας κατά το άρθρον 1947 ευθύνεται ο πωλητής. Ο αγοραστής υποχρεούται έναντι του πωλητού και δια τους βαρύνοντας την κληρονομίαν φόρους.
  Εάν ο πωλητής εξεπλήρωσε προ της αγοραπωλησίας υποχρέωσιν της κληρονομίας, δικαιούται να απαιτήση παρά του αγοραστού αποζημίωσιν.
  ’ρθρον 1950
  Ωφελήματα, βάρη, κίνδυνος
  Τα προ της αγοραπωλησίας εξαχθέντα ωφελήματα εκ της κληρονομίας ανήκουσιν εις τον πωλητήν, όστις φέρει και τα αναλογούντα εις τον χρόνον τούτον βάρη, εν οις και τους τόκους των υποχρεώσεων της κληρονομίας.
  ’ρθρον 1951
  Από της καταρτίσεως της αγοραπωλησίας ο αγοραστής φέρει τον κίνδυνον της τυχαίας καταστροφής ή χειροτερεύσεως των αντικειμένων της κληρονομίας. Από του χρόνου τούτου ανήκουσιν εις τον αγοραστήν τα ωφελήματα και φέρει ούτος τα βάρη.
  ’ρθρον 1952
  Δαπάναι
Ο αγοραστής υποχρεούται να αποδώση εις τον πωλητήν τας γενομένας υπό τούτου προ της αγοραπωλησίας αναγκαίας δαπάνας επί της κληρονομίας.    Δια   πάσαν   άλλην   δαπάνην   γενομένην προ της αγοραπωλησίας ο αγοραστής υποχρεούται, μόνον εφ' όσον η εξ αυτής αύξησις της αξίας της κληρονομίας σώζεται κατά τον χρόνον της αγοραπωλησίας.
  
  
  
  
  

(Αντί της σελ. 183) Σελ. 183(α)
ΜΘ-1

’ρθρον 1953
  Ευθύνη προς δανειστάς
  Ο αγοραστής από της καταρτίσεως της αγοραπωλησίας ευθύνεται έναντι των δανειστών της κληρονομίας, εξακολουθεί δε ακεραία και η ευθύνη του πωλητού. Τούτο ισχύει και περί υποχρεώσεων, δι' ας ο αγοραστής δεν είναι υπόχρεως έναντι του πωλητού κατά τα άρθρα 1949 και 1950.
  Συμφωνία μεταξύ πωλητού και αγοραστού απαλλάσσουσα τον αγοραστήν ή περιορίζουσα την ευθύνην αυτού, δεν ισχύει έναντι των δανειστών.
  ’ρθρον 1954
  Απογραφής ευεργέτημα
  Ο αγοραστής δύναται να ασκήση το δικαίωμα της επ' ωφελεία απογραφής αποδοχής της κληρονομίας, εφ' όσον ο πωλητής είχε το δικαίωμα τούτο κατά την κατάρτισιν της αγοραπωλησίας.
  Η υπό του πωλητού ή αγοραστού σύνταξις απογραφής ωφελεί αμφοτέρους.
  ’ρθρον 1955
  ’λλαι συμβάσεις εκποιήσεως
  Αι διατάξεις περί πωλήσεως κληρονομίας εφαρμόζονται αναλόγως και επί πάσης άλλης συμβάσεως σκοπούσης την εκποίησιν κληρονομίας.
  Επί δωρεάς ο δωρητής δεν ευθύνεται δια την προ της δωρεάς ανάλωσιν ή άνευ ανταλλάγματος εκποίησιν, ουδέ δια τας ελλείψεις ή τους περιορισμούς του κληρονομικού δικαιώματος, πλην αν δολίως απεσιώπησε ταύτα.

























Σελίς 184(α)
  
ΚΕΦΑΛΑΙΟΝ
    ΔΕΚΑΤΟΝ ΕΚΤΟΝ
  Κληρονομητήριον
  Έννοια
  ’ρθρ.1956.-Το δικαστήριον της κληρονομίας αιτήσει του κληρονόμου παρέχει εις αυτόν πιστοποιητικόν περί του κληρονομικού δικαιώματος και της προσηκούσης εις αυτόν μερίδος (κληρονομητήριον). (Εισαγ. Ν. 121).
  Περιεχόμενον αιτήσεως
  ’ρθρ.1957.-Ο αιτών την παροχήν κληρονομητηρίου οφείλει να αναφέρη εν τη αιτήσει: 1.τον χρόνον του θανάτου του κληρονομουμένου·2.την διαθήκην και το περιεχόμενον αυτής ή την συγγενικήν σχέσιν, εφ' ης στηρίζει το κληρονομικόν του δικαίωμα·3.ότι δεν υπάρχουσιν άλλα πρόσωπα αποκλείοντα ή περιορίζοντα το κληρονομικόν του δικαίωμα, ή ότι τα υπάρχοντα εξέπεσαν, ως και τον τρόπον, καθ' ον εξέπεσαν. 4.αν υπάρχωσιν άλλαι διαθήκαι, το περιεχόμενον αυτών. 5.αν υπάρχη εκκρεμής δίκη περί του κληρονομικού δικαιώματος.
  Ο αιτών την παροχήν κληρονομητηρίου οφείλει να προσκομίση και βεβαίωσιν του Γραμματέως των Πρωτοδικών περί υπάρξεως ή μη διαθήκης. (’ρθρ. 10 παρ. 6 Ν.Δ. 3082/1954 τόμ. 6 σελ. 422, 01(α)
  Απόδειξις
  ’ρθρ.1958.-Ο αιτών αποδεικνύει την ακρίβειαν των εν τω προηγουμένω άρθρω δια δημοσίων εγγράφων. Εάν η προσαγωγή δημοσίου εγγράφου είναι αδύνατος ή εκτάκτως δυσχερής, το δικαστήριον δύναται να επιτρέψη άλλα αποδεικτικά μέσα, υποχρεούν άμα τον αιτούντα να βεβαιώση ενόρκως ότι δεν γνωρίζει γεγονός αντίθετον προς τας δηλώσεις του.
  Αυτεπάγγελτος έρευνα δικαστηρίου
  ’ρθρ.1959.-Το δικαστήριον δικαιούται εις πάσαν αυτεπάγγελτον έρευναν προς εξακρίβωσιν των δηλώσεων του αιτούντος, ιδία δε να διατάξη την δημοσίευσιν της αιτήσεως καθορίζον και τον τρόπον αυτής. Δικαιούται επίσης να διατάξη την κλήτευσιν και ακρόασιν προσώπων αξιούντων πιθανώς κληρονομικά δικαιώματα, ιδίως δε προσώπων, άτινα, ακύρου τυχόν ούσης της διατάξεως τελευταίας βουλήσεως, θα ήταν κληρονόμοι, ή προσώπων, άτινα έχουσιν εκκρεμή δίκην περί του αυτού κληρονομικού δικαιώματος.
  
Επί πλειόνων κληρονόμων
  ’ρθρ.1960.-Εάν υπάρχωσι πλείονες κληρονόμοι, τη αιτήσει οιουδήποτε εξ αυτών παρέχεται κοινόν κληρονομητήριον. Εν τη περιπτώσει ταύτη ο αιτών δέον να αναφέρη τα ονόματα και τας μερίδας όλων των κληρονόμων, ως και ότι απεδέχθησαν ούτοι την κληρονομίαν, προσέτι δε να αποδείξη τας δηλώσεις του ταύτας.
















































(Μετά την σελ. 184(α) Σελ. 184,01
  

  Το δικαστήριον δύναται να απαιτήση παρ' όλων των συγκληρονόμων την ένορκον βεβαίωσιν ότι δεν γνωρίζουσι γεγονός αντίθετον προς τας δηλώσεις.
  Περιεχόμενον κληρονομητηρίου
  ’ρθρ.1961.-Το κληρονομητήριον παρέχεται μόνον αν το δικαστήριον κρίνη αποδεδειγμένα τα εν τη αιτήσει αναφερόμενα.
  Το κληρονομητήριον αναγράφει τον κληρονόμον, επί δε πλειόνων και την κληρονομικήν μερίδα εκάστου, έτι δε τον εκτελεστήν της διαθήκης, ως και τον καταπιστευματοδόχον και τους όρους, υφ' ους ούτος διορίζεται.
  Τεκμήριον κληρονομικής ιδιότητος
  ’ρθρ.1962.-Ο εν τω κληρονομητηρίω κατονομαζόμενος κληρονόμος τεκμαίρεται ότι έχει το εν αυτώ αναφερόμενον κληρονομικόν δικαίωμα και ότι δεν περιορίζεται δι' άλλων διατάξεων πλην των εν τω κληρονομητηρίω αναγραφομένων.
  Ισχύς δικαιοπραξιών
  ’ρθρ.1963.-Πάσα δικαιοπραξία του εν τω κληρονομητηρίω αναγραφομένου κληρονόμου μετά τρίτου ή του τρίτου έναντι του τοιούτου κληρονόμου είναι ισχυρά υπέρ του τρίτου, εφ' όσον εκτείνεται το κατά το προηγούμενον άρθρον τεκμήριον, εκτός αν ο τρίτος ήτο εν γνώσει της ανακριβείας του κληρονομητηρίου ή της δικαστικής αυτού ανακλήσεως.
  Κληρονομητήριον ανακριβές
  ’ρθρ.1964.-Ο αληθής κληρονόμος ή ο εκτελεστής της διαθήκης δύναται να απαιτήση παρά του κατέχοντος ανακριβές κληρονομητήριον, να παραδώση αυτό εις το δικαστήριον της κληρονομίας.
  Ο λαβών ανακριβές κληρονομητήριον οφείλει να παράσχη εις τον αληθή κληρονόμον πληροφορίας περί της καταστάσεως της κληρονομίας και περί της τύχης των αντικειμένων αυτής.
  Αφαίρεσις ή ακύρωσις αυτού
  ’ρθρ.1965.-Εάν το παρασχεθέν κληρονομητήριον είναι ανακριβές, το δικαστήριον της κληρονομίας διατάσσει την αφαίρεσιν αυτού. Δια της αφαιρέσεως τούτο αποβάλλει την ισχύν του.
  Εάν η αφαίρεσις του κληρονομητηρίου δεν είναι αμέσως δυνατή, το δικαστήριον κηρύττει αυτό δι' αποφάσεως ανίσχυρον. Περίληψις της αποφάσεως δημοσιεύεται δια του τύπου κατά τα εν τη αποφάσει καθοριζόμενα. Κατά πάσαν περίπτωσιν η περίληψις καταχωρίζεται εν εφημερίδι της τελευταίας κατοικίας ή διαμονής του κληρονομουμένου. Μετά παρέλευσιν μηνός από της τελευταίας καταχωρίσεως, η κηρύττουσα το κληρονομητήριον ανίσχυρον απόφασις ισχύει έναντι πάντων. (Εισ. Ν. 121).
  ’ρθρ.1966.-Το δικαστήριον της κληρονομίας δικαιούται να προβή αυτεπαγγέλτως εις έρευναν περί της ακριβείας του παραχωρηθέντος κληρονομητηρίου και να ανακαλέση ή τροποποιήση τούτο.
  
ΚΕΦΑΛΑΙΟΝ
  
  ΔΕΚΑΤΟΝ ΕΒΔΟΜΟΝ
  Κληροδοσίαι
  Τις βαρείται
  ’ρθρ.1967.-Βεβαρημένος δια κληροδοσίας δύναται να είναι ο κληρονόμος, ο καταπιστευματοδόχος και ο κληροδόχος.
  Ενόσω ο διαθέτης δεν ώρισεν άλλως, βεβαρημένος είναι ο κληρονόμος.
  Πλείονες βεβαρημένοι
  ’ρθρ.1968.-Εάν βεβαρημένοι είναι πλείονες κληρονόμοι ή κληροδόχοι, εν αμφιβολία λογίζονται βεβαρημένοι οι μεν κληρονόμοι έκαστος αναλόγως της μερίδος του, οι δε κληροδόχοι έκαστος αναλόγως της αξίας του εις αυτόν κληροδοτηθέντος.
  Το αυτό ισχύει και αν πλείονες είναι βεβαρημένοι δια κληροδοσίας διαζευκτικώς.
  Εξαίρετον
  ’ρθρ.1969.-Η εις τον κληρονόμον καταλειφθείσα κληροδοσία (εξαίρετον) θεωρείται ως κληροδοσία και καθ' ο μέρος βαρείται δι' αυτής ούτος.
  Σιωπηρόν κληροδότημα
  ’ρθρ.1970.-Εάν ο διαθέτης διέταξεν, ίνα ωρισμένον αντικείμενον της κληρονομίας μη περιέλθη εις τον εν τη διαθήκη εγκατάστατον, τούτο θεωρείται κληροδοτηθέν εις τον εξ αδιαθέτου κληρονόμον.
  Προσδιορισμός υπό βεβαρημένου ή 
τρίτου
  ’ρθρ.1971.-Εάν ως κληροδόχος ετάχθη πρόσωπον εξ ωρισμένου κύκλου κατ' επιλογήν του βεβαρημένου ή τρίτου ο καθορισμός του προσώπου γίνεται υπό του βεβαρημένου δια δηλώσεως προς τούτο, υπό δε του τρίτου δια δηλώσεως προς τον βεβαρημένον. Εν αμφιβολία ο καθορισμός λογίζεται ανατεθείς εις τον βεβαρημένον.
  Εάν ο βεβαρημένος ή ο τρίτος δεν δύνανται να προβώσιν εις τον καθορισμόν, ή αν η προς τούτο ταχθείσα δικαστική προθεσμία παρήλθεν άπρακτος, πάντα τα πρόσωπα θεωρούνται δανεισταί εις ολόκληρον και δεν χωρεί αναγωγή κατά του λαβόντος.
’ρθρ.1972.-Εάν ο διαθέτης κατέλιπε κληρο-
δοσίαν υπέρ πλειόνων, ανέθηκε δε εις τον βεβα-
ρημένον   ή  τρίτον  να  καθορίση  ό,τι  εκ  του  κληροδοτηθέντος θα λάβη έκαστος, ο καθορισμός γίνεται κατά τον εν τω προηγουμένω άρθρω τρόπον.
  



Σελ. 185
  
Εάν ο βεβαρημένος ή ο τρίτος δεν δύνανται να προβώσιν εις τον καθορισμόν, ή αν η προς τούτο ταχθείσα δικαστική προθεσμία παρήλθεν άπρακτος, πάντες οι τετιμημένοι δικαιούνται κατ' ίσα μέρη εις την κληροδοσίαν.
  ’ρθρ.1973.-Εάν ο διαθέτης ώρισεν, ίνα ο τετιμημένος λάβη έν εκ πλειόνων αντικειμένων, η δε επιλογή ανετέθη εις τρίτον, γίνεται αύτη δια δηλώσεως προς τον βεβαρημένον. Εάν ο τρίτος δεν δύναται να προβή εις την επιλογήν, ή αν η προς τούτο ταχθείσα δικαστική προθεσμία  παρήλθεν άπρακτος, το δικαίωμα της επιλογής μεταβαίνει εις τον βεβαρημένον.
  Προσδιορισμός κατά δικαίαν κρίσιν
  ’ρθρ.1974.-Ο διαθέτης δύναται να αναθέση εις την δικαίαν κρίσιν του βεβαρημένου ή τρίτου τον καθορισμόν του κληροδοτουμένου, εφ' όσον ώρισε τον σκοπόν της κληροδοσίας. Επί τοιαύτης κληροδοσίας εφαρμόζονται αναλόγως αι επί συμβάσεων ισχύουσαι διατάξεις περί παροχής προσδιοριστέας υπό του ενός των συμβαλλομένων ή τρίτου.
  Κατάλειψις αντικειμένου εις
πλείονας
  ’ρθρ.1975.-Εάν εκληροδοτήθη εις πλείονας το αυτό αντικείμενον, εφαρμόζονται αι διατάξεις των άρθρ. 1802 έως 1806.
  Προσαύξησις επί κληροδοσίας
  ’ρθρ.1976.-Εάν εκληροδοτήθη το αυτό αντικείμενον εις πλείονας, εξέπεσε δε είς τούτων προ ή μετά τον θάνατον του διαθέτου, το μέρος αυτού προσαυξάνει εις τους λοιπούς κατ' αναλογίαν της μερίδος εκάστου. Το αυτό ισχύει και αν ο διαθέτης προσδιώρισε τας μερίδας αυτών. Εάν τινες εκ των κληροδόχων εγράφησαν εις την αυτήν μερίδα, η προσαύξησις χωρεί κατά προτίμησιν μεταξύ τούτων.
  ’ρθρ.1977.-Η κατά προσαύξησιν αποκτωμένη υπό του κληροδόχου μερίς θεωρείται ως προς τας κληροδοσίας ή τον τρόπον, δι' ων βαρείται ούτος ή ο εκπεσών, ως ιδιαιτέρα κληροδοσία.
  Κληροδόχου προαποβίωσις
  ’ρθρ.1978.-Η κληροδοσία καθίσταται άκυρος, εάν ο κληροδόχος κατά τον θάνατον του διαθέτου δεν είναι πλέον εν ζωή.
  Έκπτωσις βεβαρημένου
  ’ρθρ.1979.-Εάν ο βεβαρημένος δεν γίνη κληρονόμος ή κληροδόχος, η κληροδοσία εν αμφιβολία διατηρείται εν ισχύϊ και βαρύνει τον ωφελούμενον εκ της εκπτώσεως του αρχικώς βεβαρημένου.

Σελ. 186

  
Κληροδοσία αδύνατος
  ’ρθρ.1980.-Κληροδοσία, ης η παροχή κατά τον θάνατον του διαθέτου είναι αδύνατος ή αντίκειται εις τον νόμον, είναι άκυρος.
  Κληροδοσίας ματαίωσις
  ’ρθρ.1981.-Κληροδοσία άκυρος ή ματαιωθείσα  αποβαίνει εις όφελος του βεβαρημένου, εφ' όσον δεν υπάρχει περίπτωσις υποκαταστάσεως ή προσαυξήσεως.
  Παραρτήματα κληροδοτηθέντος
  ’ρθρ.1982.-Κληροδοσία πράγματος εν αμφιβολία περιλαμβάνει και τα κατά τον θάνατον του διαθέτου παραρτήματα.
  Εάν ο διαθέτης έχη απαίτησιν αποζημιώσεως ένεκα βλάβης του πράγματος επελθούσης μετά την περί κληροδοσίας διάταξιν, εν αμφιβολία λογίζεται κληροδοτηθείσα και η απαίτησις αύτη.

  
’ρθρον 1983
  Βάρη του κληροδοτηθέντος
  Εάν εκληροδοτήθη αντικείμενον ανήκον εις την κληρονομίαν, ο βεβαρημένος εν αμφιβολία δεν υποχρεούται να απαλλάξη αυτό από των επικειμένων βαρών.
  Εάν ο διαθέτης δικαιούται να απαιτήση τοιαύτην απαλλαγήν, η κληροδοσία εν αμφιβολία περιλαμβάνει και την απαίτησιν ταύτην.
  ’ρθρον 1984
  Κληροδοσία αλλοτρίου
  Η κληροδοσία ωρισμένου αντικειμένου, όπερ κατά τον θάνατον του διαθέτου δεν ανήκει εις την κληρονομίαν, είναι άκυρος, εκτός εάν συνάγεται ότι γίνεται και δια την περίπτωσιν, καθ' ην τούτο δεν ανήκει εις την κληρονομίαν. Ως μη ανήκον εις την κληρονομίαν θεωρείται και εκείνο, όπερ ο διαθέτης υποχρεούται να μεταβιβάση εις άλλον.
  Εάν ο διαθέτης κατά τον θάνατον αυτού είχε μόνον την νομήν του κληροδοτηθέντος, εν αμφιβολία η κληροδοσία περιλαμβάνει αυτήν.
  Εάν ο διαθέτης δικαιούται να απαιτήση παρά τρίτου το κληροδοτηθέν, εν αμφιβολία λογίζεται κληροδοτηθείσα η απαίτησις αύτη. Το αυτό ισχύει και όταν ο διαθέτης ένεκεν απωλείας ή αφαιρέσεως συμβάσης μετά την περί κληροδοσίας διάταξιν δικαιούται να απαιτήση αποζημίωσιν.
  ’ρθρον 1985
  Εφ' όσον η κληροδοσία αντικειμένου μη ανήκοντος κατά τον θάνατον του διαθέτου εις την κληρονομίαν είναι ισχυρά κατά το προηγούμενον άρθρον, ο βεβαρημένος υποχρεούται να προμηθεύση αυτό εις τον κληροδόχον.
  Εάν ο βεβαρημένος αδυνατή να προμηθεύση αυτό, ή προς τούτο απαιτήται δυσανάλογος δαπάνη, οφείλεται η αξία αυτού.
  ’ρθρον 1986
  Ένωσις η ανάμιξις του κληροδοτηθέντος
  Εάν ο διαθέτης μετά την περί κληροδοσίας διάταξιν ήνωσεν ή ανέμιξε το κληροδοτηθέν πράγμα μετ' άλλου, ούτως ώστε η επί του άλλου κυριότης να επεκτείνεται και επ' αυτού, ή να γεννάται συγκυριότης, η δε κατάστασις αύτη υφίσταται κατά τον θάνατον του διαθέτου, η κληροδοσία είναι άκυρος.
  Εάν η ένωσις ή ανάμιξις εγένετο παρ' άλλου και ουχί του διαθέτου ο δε διαθέτης απέκτησεν εκ τούτου συγκυριότητα, εν αμφιβολία λογίζεται κληροδοτηθείσα η συγκυριότης.
  Εάν ο διαθέτης έχη δικαίωμα αφαιρέσεως του ενωθέντος πράγματος, εν αμφιβολία λογίζεται κληροδοτηθέν το δικαίωμα τούτο.
  
’ρθρον 1987
  Επεξεργασία ή μετάπλασις
  Εάν ο διαθέτης μετά την περί κληροδοσίας διάταξιν δι' επεξεργασίας ή μεταπλάσεως του κληροδοτηθέντος παρήγαγε νέον πράγμα, ούτως ώστε κατά νόμον ο κατασκευαστής να γίνεται κύριος αυτού, η κληροδοσία είναι άκυρος.
  Εάν η τοιαύτη μεταποίησις εγένετο παρ' άλλου και ουχί του διαθέτου, εφαρμόζεται η διάταξις του άρθρου 1984 §3.
  ’ρθρον 1988
  Κληροδοσία απαιτήσεως εισπραχθείσης
  Εάν ο διαθέτης εκληροδότησεν απαίτησιν αυτού, εχώρησε δε εκπλήρωσις αυτής προ του θανάτου του και το αντικείμενον υφίσταται έτι εν τη κληρονομία, εν αμφιβολία λογίζεται κληροδοτηθέν το αντικείμενον τούτο. Εάν η απαίτησις ήτο χρηματική, εν αμφιβολία λογίζεται κληροδοτηθέν ίσον χρηματικόν ποσόν και αν τοιούτο δεν υπάρχη εν τη κληρονομία.
  ’ρθρον 1989
  Πράγμα κατά γένος
  Εάν ο διαθέτης εκληροδότησε πράγμα κατά γένος μόνον ωρισμένον, ο κληροδόχος δικαιούται να λάβη πράγμα ανταποκρινόμενον εις τας συνθήκας, υφ' ας ούτος τελεί.
  ’ρθρον 1990
  Εάν εκληροδοτήθη πράγμα κατά γένος μόνον ωρισμένον και ο καθορισμός ανετέθη εις τον κληροδόχον ή τρίτον, γίνεται δια δηλώσεως τούτων προς τον βεβαρημένον. Εάν ούτοι δεν δύνανται, ή αν η προς τούτο ταχθείσα δικαστική προθεσμία παρήλθεν άπρακτος, ή αν ο γενόμενος καθορισμός δεν είναι οίος πρέπει κατά το προηγούμενον άρθρον, ο καθορισμός γίνεται παρά του δικαστηρίου της κληρονομίας.
  ’ρθρον 1991
Εάν εκληροδοτήθη πράγμα κατά γένος μόνον ωρισμένον, ως προς τας υποχρεώσεις του βεβαρημένου ένεκα νομικών ή πραγματικών ελαττωμάτων εφαρμόζονται αναλόγως αι περί υποχρεώσεων του πωλητού σχετικαί διατάξεις. Το αυτό εν αμφιβολία ισχύει και επί κληροδοσίας ωρισμένου αντικειμένου μη ανήκοντος εις την κληρονομίαν, επιφυλαττομένου του εν άρθρω 1985 §2 περιορισμού.
  Εάν αντικείμενον της κληροδοσίας είναι ακίνητον, ο βεβαρημένος εν αμφιβολία δεν ευθύνεται ίνα το ακίνητον είναι ελεύθερον δουλειών ή άλλων εμπραγμάτων βαρών.


Σελ. 187
  
’ρθρον 1992
  
  Κληροδοσία όλων των απαιτήσεων
  Εάν ο διαθέτης κληροδοτήση όλας τας απαιτήσεις αυτού, εν αμφιβολία περιλαμβάνονται μόνον αι χρηματικαί, ουχί δε άλλαι απαιτήσεις ή ανώνυμοι τίτλοι ή καταθέσεις παρά τραπέζαις και ταμιευτηρίοις.
  ’ρθρον 1993
  Κληροδοσία οφειλής
  Εάν ο διαθέτης εκληροδότησεν ό,τι οφείλει εις τον κληροδόχον, εν αμφιβολία ο βεβαρημένος υποχρεούται να καταβάλη το χρέος, μη δικαιούμενος να αντιτάξη την αίρεσιν ή προθεσμίαν ή ένστασιν.
  ’ρθρον 1994
  Εάν ο διαθέτης, αποσιωπών την οφειλήν, κληροδοτήση χρηματικόν ποσόν εις τον δανειστήν του, εν αμφιβολία η κληροδοσία δεν λογίζεται καταλειφθείσα εις εξόφλησιν της οφειλής.
  ’ρθρον 1995
  Το εκ της κληροδοσίας δικαίωμα
  Ο κληροδόχος αποκτά δια της κληροδοσίας το ενοχικόν δικαίωμα να απαιτήση παρά του βεβαρημένου την παροχήν του κληροδοτηθέντος.
  ’ρθρον 1996
  Επιφυλαττομένης της διατάξεως του άρθρου 1198, εάν βεβαρημένος δια της κληροδοσίας είναι ο κληρονόμος και αντικείμενον της κληροδοσίας είναι ωρισμένον πράγμα ή δικαίωμα ανήκον εις τον διαθέτην, το κληροδοτούμενον, εφ' όσον ούτος δεν διέταξεν άλλως, αποκτάται αμέσως και αυτοδικαίως υπό του κληροδόχου. Εάν η κληροδοσία συνίσταται εις απαλλαγήν από εμπραγμάτου βάρους ή από υποχρεώσεως έναντι του διαθέτου, ή απαλλαγή χωρεί αμέσως και αυτοδικαίως υπέρ του κληροδόχου.
  ’ρθρον 1997
  Χρόνος επαγωγής ή κτίσεως
  Το εκ της κληροδοσίας δικαίωμα αποκτάται άμα τω θανάτω του διαθέτου (επαγωγή της κληροδοσίας). Ο κληροδόχος δικαιούται να αποποιηθή την κληροδοσίαν.
  
  
  
  
Σελ. 188
  
  
’ρθρον 1998
  Επί αιρέσεως ή προθεσμίας
  Επί κληροδοσίας υπό αναβλητικήν αίρεσιν ή προθεσμίαν πληρουμένην μετά τον θάνατον του διαθέτου, η επαγωγή αυτής γίνεται, άμα ως πληρωθή η αίρεσις ή η προθεσμία.
  ’ρθρον 1999
  Εάν ο κληροδόχος κατά τον θάνατον του διαθέτου δεν έχη εισέτι συλληφθή, ή αν το πρόσωπον αυτού προσδιορίζεται δια γεγονότος επερχομένου μετά τον θάνατον του διαθέτου, η επαγωγή γίνεται άμα τω τοκετώ, ή άμα ως επέλθη το γεγονός.
  ’ρθρον 2000
  Εις τας περιπτώσεις των δύο προηγουμένων άρθρων δια τον μεταξύ του θανάτου του διαθέτου και της επαγωγής της κληροδοσίας χρόνον εφαρμόζονται αι περί αναβλητικής αιρέσεως διατάξεις.
  ’ρθρον 2001
  Αποποίησις κληροδοσίας
  Ο κληροδόχος δεν δύναται μετά την αποδοχήν να αποποιηθή την κληροδοσίαν.
  Η αποδοχή και η αποποίησις γίνονται δια δηλώσεως προς τον βεβαρημένον. Η δήλωσις γίνεται μόνον μετά την επαγωγήν της κληροδοσίας, είναι δε άκυρος, αν γείνη υπό αίρεσιν ή προθεσμίαν ή μερικώς.
  Αι δια την αποδοχήν ή αποποίησιν της κληρονομίας ισχύουσαι διατάξεις των άρθρων 1854, 1855 §2 και 1856 εφαρμόζονται αναλόγως και επί κληροδοσίας.
  ’ρθρον 2002
  Εάν ο χρόνος της εκπληρώσεως της κληροδοσίας αφίεται εις την διάκρισιν του βεβαρημένου, εν αμφιβολία η παροχή καθίσταται απαιτητή άμα τω θανάτω αυτού.
  ’ρθρον 2003
  Καρποί κληροδοτηθέντος
  Εάν εκληροδοτήθη ωρισμένον αντικείμενον ανήκον εις την κληρονομίαν, ο βεβαρημένος υποχρεούται  να αποδώση εις τον  κληροδόχον  και τους συλ-

λεγέντας καρπούς από της επαγωγής της κληροδοσίας, ως και παν ό,τι περιήλθεν εις αυτόν άλλως εξ αιτίας του κληροδοτηθέντος δικαιώματος. Ο βεβαρημένος δεν υποχρεούται εις αποζημίωσιν δι' ωφελήματα, άτινα δεν είναι καρποί.
Δαπάναι
  ’ρθρ.2004.-Εάν εκληροδοτήθη ωρισμένον πράγμα ανήκον εις την κληρονομίαν, ο βεβαρημένος δύναται, κατά τας διατάξεις, αίτινες διέπουσι τας μεταξύ κυρίου και νομέως σχέσεις, να απαιτήση αποζημίωσιν δια τας μετά τον θάνατον του διαθέτου επί του πράγματος γενομένας δαπάνας ως και δια τα καταβληθέντα μετά τον θάνατον του διαθέτου προς απαλλαγήν του πράγματος από βαρών.
  Επί βεβαρημένου κληροδόχου
  ’ρθρ.2005.-Κληροδόχος βεβαρημένος δια κληροδοσίας ή τρόπου, υποχρεούται προς εκπλήρωσιν, μόνον αφ' ης και ούτος δικαιούται να απαιτήση το εις αυτόν καταλειφθέν.
  ’ρθρ.2006.-Κληροδόχος βεβαρημένος δια κληροδοσίας ή τρόπου δύναται και μετά την αποδοχήν της καταλειφθείσης εις αυτόν κληροδοσίας να αρνηθή την εκπλήρωσιν, εφ' όσον το υπ' αυτού λαμβανομένον εκ της κληροδοσίας δεν εξαρκεί προς εκπλήρωσιν.
  Εάν κατά το άρθρ. 1979 εις την θέσιν του βεβαρημένου υπεισέλθει έτερος, δεν ευθύνεται πλειότερον του κληροδόχου.
  Κληροδοσίας ελάττωσις
  ’ρθρ.2007.-Εάν η εκ της κληροδοσίας παροχή υφίσταται μείωσιν, συμφώνως προς τας περί νομίμου μοίρας διατάξεις ή το προηγούμενον άρθρον, εν αμφιβολία ο κληροδόχος δικαιούται και ούτος να μειώση αναλόγως τα επιβεβλημένα εις αυτόν βάρη.
  Υποκατάστασις
  ’ρθρ.2008.-Εάν ο διαθέτης δια την περίπτωσιν, καθ' ην ο κατά πρώτον τετιμημένος δεν αποκτήση την κληροδοσίαν, κατέλιπεν εις άλλον το αντικείμενον αυτής, εφαρμόζονται αναλόγως αι περί υποκαταστάσεως κληρονόμου διατάξεις των άρθρ. 1810 έως 1812.
  Υποκατάστασις καταπιστευτική
  ’ρθρ.2009.-Διάταξις του διαθέτου ίνα αφ' ωρισμένου χρονικού σημείου ή γεγονότος επερχομένου μετά την απόκτησιν της κληροδοσίας, το κληροδοτηθέν περιέρχεται εις άλλον (υποκατάστασις καταπιστευτική) ισχύει μόνον υπέρ κοινωφελούς σκοπού, ή υπέρ των εξ αίματος συγγενών του διαθέτου 

κατ' ευθείαν γραμμήν ή μέχρι και του τρίτου βαθμού εκ πλαγίου, υπαρχόντων εν τω χρόνω του θανάτου του βεβαρημένου πρώτου κληροδόχου. Υπέρ άλλων περαιτέρω προσώπων δεν ισχύει υποκατάστασις (Εισ.Ν.95).
  Οικογενειακόν κληροδότημα
  ’ρθρ.2010.-Εάν κατά την θέλησιν του διαθέτου το κληροδοτηθέν δέον να διατηρηθή εσαεί εν τη ιδία αυτού οικογενεία, θεωρούνται ως τετιμημένοι καθ' υποκατάστασιν δια κληροδοσίας μόνον εκείνοι εκ των του προηγουμένου άρθρου συγγενών, οίτινες θα εκληρονόμουν εξ αδιαθέτου τον διαθέτην αν απέθνησκε κατά τον θάνατον του βεβαρημένου πρώτου κληροδόχου (Εισ.Ν.95).
  ΚΕΦΑΛΑΙΟΝ ΔΕΚΑΤΟΝ ΟΓΔΟΟΝ
  Τρόπος
  ’ρθρ.2011.-Εάν η τελευταία διάταξις περιέχη τρόπον, εφαρμόζονται αναλόγως αι διατάξεις των άρθρ.1789, 1967, 1968, 1973, 1974, 1979, 1980, 1989 και 2002.
  Πρόσωπον υπέρ ου η παροχή
  ’ρθρ.2012.-Ο διαθέτης δύναται να τάξη τρόπον δι' ωρισμένον σκοπόν και να καταλίπη εις τον βεβαρημένον ή τρίτον τον προσδιορισμόν του προσώπου, προς το οποίον να γίνη η παροχή.
  Καθορισμός υπό βεβαρημένου ή τρίτου
  ’ρθρ.2013.-Εάν εν τη περιπτώσει του προηγουμένου άρθρου ο καθορισμός του προσώπου ανετέθη εις τον βεβαρημένον και η προς τούτο ταχθείσα δικαστική προθεσμία παρήλθεν άπρακτος, ο καθορισμός γίνεται υπό του εγείραντος την αγωγήν.
  Εάν ο καθορισμός του προσώπου ανετέθη εις τρίτον, γίνεται δια δηλώσεως προς τον βεβαρημένον. Εάν ο τρίτος δεν δύναται να προβή εις τον καθορισμόν, ή αν η προς τούτο ταχθείσα δικαστική προθεσμία παρήλθεν άπρακτος, ο καθορισμός γίνεται υπό του βεβαρημένου. Η δικαστική προθεσμία τάσσεται αιτήσει και του βεβαρημένου.
  Τίς απαιτεί την εκπλήρωσιν
  ’ρθρ.2014.-Την εκτέλεσιν του τρόπου δικαιούνται να απαιτήσωσιν ο εκτελεστής της διαθήκης, ο κληρονόμος, ο συγκληρονόμος και ο αμέσως ωφελούμενος εκ της εκπτώσεως του αρχικώς βεβαρημένου δια του τρόπου.
  Εάν η εκτέλεσις του τρόπου αφορά το δημόσιον συμφέρον, δύναται να απαιτήση αυτήν και η δημοσία αρχή.




Σελ. 189
  
Τρόπου ακυρότης
  ’ρθρ.2015.-Εάν ο τρόπος είναι άκυρος, τότε μόνον είναι άκυρος και η υπέρ του βεβαρημένου διάταξις, όταν τούτο προκύπτη ως θέλησις του διαθέτου.
  Τρόπου αδύνατον
  ’ρθρ.2016.-Εάν η εκτέλεσις του τρόπου καθίσταται αδύνατος εξ υπαιτιότητος του βεβαρημένου, εκείνος όστις θα ωφελείτο εκ της εκπτώσεως του αρχικώς βεβαρημένου, δύναται να απαιτήση κατά τας διατάξεις περί αδικαιολογήτου πλουτισμού την απόδοσιν του καταλειφθέντος, καθ' ο μέρος τούτο έπρεπε να δαπανηθή εις εκτέλεσιν του τρόπου.
  ΚΕΦΑΛΑΙΟΝ ΔΕΚΑΤΟΝ ΕΝΑΤΟΝ
  Εκτελεστής διαθήκης
  Διορισμός
  ’ρθρ.2017.-Ο διαθέτης δύναται εν τη διαθήκη να ορίση εκτελεστάς έν ή πλείονα φυσικά ή νομικά πρόσωπα. Δύναται ωσαύτως να αναθέση εις τον εκτελεστήν να διορίση συνεκτελεστάς ή διαδόχους αυτού. (Εισαγ.Ν.92).
  Ικανότης
  ’ρθρ.2018.-Ο διορισμός εκτελεστού είναι άκυρος, αν ούτος κατά τον χρόνον της αποδοχής του λειτουργήματος είναι ανίκανος ή περιωρισμένης ικανότητος προς δικαιοπραξίαν.
  Έναρξις, αποδοχή, αποποίησις
  ’ρθρ.2019.-Το λειτούργημα του εκτελεστού άρχεται από της αποδοχής τούτου.
  Η αποδοχή και η αποποίησις γίνονται δια δηλώσεως παρά τω γραμματεί του δικαστηρίου της κληρονομίας συντασσομένης εκθέσεως. Η δήλωσις είναι άκυρος, αν γίνη προ της επαγωγής της κληρονομίας ή υπό αίρεσιν ή προθεσμίαν.
  Αιτήσει παντός έχοντος συμφέρον, ο πρόεδρος του δικαστηρίου της κληρονομίας τάσσει προθεσμίαν δηλώσεως του εκτελεστού, ης απράκτου παρερχομένης, ούτος θεωρείται αποποιηθείς το λειτούργημα.
  Εξουσία εκτελεστού
  ’ρθρ.2020.-Έργον του εκτελεστού είναι η εκτέλεσις των διατάξεων της διαθήκης.
  Ο εκτελεστής δικαιούται εις πάσαν πράξιν, είτε ρητώς επιτραπείσαν υπό του διαθέτου, είτε απαραίτητον δια την εκτέλεσιν των διατάξεων αυτού. Υπό τους αυτούς όρους δικαιούται εις την διαχείρισιν της κληρονομίας εν όλω ή εν μέρει.
  
  
  
Σελ. 190
  
  
Πράξεις αδεία του δικαστηρίου
  ’ρθρ.2021.-Εάν κατά τας περιπτώσεις του προηγουμένου άρθρου απαιτήται εκποίησις ακινήτων της κληρονομίας ή δημοσίων χρεωγράφων ή μετοχών ή ομολογιών ανωνύμων εταιριών, συνομολόγησις δανείου ή συμβιβασμού, ή δαπάνη υπερβαίνουσα τας εκατόν χιλιάδας δραχμών, δεν συναινή δε ο κληρονόμος εις τούτο, ο εκτελεστής δικαιούται εις επιχείρησιν των πράξεων τούτων κατόπιν αδείας του δικαστηρίου της κληρονομίας. Το δικαστήριον ακροάται προηγουμένως του κληρονόμου, εφ' όσον τούτο δεν είναι αδύνατον ή εκτάκτως δυσχερές. (Εισ.Ν.121).
  ’ρθρ.2022.-Ο διαθέτης δύναται δια ρητής δηλώσεως εν τη διαθήκη να απαλλάξη τον εκτελεστήν από των περιορισμών του προηγουμένου άρθρου.
  Ευθύνη εκτελεστού
  ’ρθρ.2023.-Ο εκτελεστής εν τη εκπληρώσει των υποχρεώσεων αυτού ευθύνεται έναντι του κληρονόμου κατά τους κανόνας της εντολής δια πάσαν εκ πταίσματος αυτού ζημίαν της κληρονομίας. Εν περιπτώσει διαχειρίσεως υπόκειται και εις λογοδοσίαν.
  Πλείονες εκτελεσταί ευθύνονται ένεκα κοινού πταίσματος εις ολόκληρον.
  Πλείονες εκτελεσταί
  ’ρθρ.2024.-Πλείονες εκτελεσταί ενεργούσιν από κοινού, εκλείποντος δέ τινος εξ αυτών ενεργούσιν οι λοιποί μόνοι. Εν διαφωνία αποφασίζει η πλειοψηφία, επί δε ισοψηφίας κρίνει ελευθέρως το δικαστήριον. Ο διαθέτης δύναται να ορίση άλλως. (Εισ.Ν.121).
  Συντηρητικά μέτρα δύναται να λαμβάνη και έκαστος των πλειόνων μόνος.

  
Αγωγαί της κληρονομίας
  ’ρθρ.2025.-"Αι αξιώσεις της κληρονομίας ασκούνται υπό του κληρονόμου. Ο εκτελεστής της διαθήκης ασκεί τας αξιώσεις της κληρονομίας και ενάγεται δια τας κατ' αυτής τοιαύτας, εφ' όσον έχη την διαχείρισιν της κληρονομίας ή των τοιούτων αξιώσεων".
  Το άρθρ. 2025 αντικατεστάθη ως άνω δια του άρθρ. 54 Εισαγ. Νόμου του Κώδ. Πολιτ. Δικον. Β.Δ. 657/1971 (τόμ. 10 σελ. 151).
  Αξιώσεις κατά της κληρονομίας
  ’ρθρ.2026.-Αι κατά της κληρονομίας αξιώσεις ασκούνται κατά του κληρονόμου.
  Ο εκτελεστής δικαιούται εις δικαστικήν παρέμβασιν.
  Αμοιβή
  ’ρθρ.2027.-Ο εκτελεστής δύναται, εφ' όσον ο διαθέτης δεν διέταξεν άλλως, να ζητήση, όπως το δικαστήριον της κληρονομίας ορίση ανάλογον αμοιβήν.
  Το δικαστήριον ακροάται προηγουμένως του κληρονόμου, εφ' όσον τούτο δεν είναι αδύνατον ή εκτάκτως δυσχερές.
  Παύσις λειτουργήματος
  ’ρθρ.2028.-Το λειτούργημα του εκτελεστού παύει, εάν ο κληρονόμος παρέχη εγγύησιν επαρκή κατά την κρίσιν του δικαστηρίου ότι θα εκτελέση τας διατάξεις της διαθήκης, δι' ας ετάχθη ο εκτελεστής. (Εισ.Ν.121).
  ’ρθρ.2029.-Το λειτούργημα του εκτελεστού παύει δια του θανάτου ή δια της επερχομένης πλήρους ή περιωρισμένης ανικανότητος αυτού προς δικαιοπραξίαν.
  ’ρθρ.2030.-Ο εκτελεστής δύναται να παραιτηθή κατά πάντα χρόνον δια δηλώσεως γινομένης παρά τω γραμματεί του δικαστηρίου της κληρονομίας συντασσομένης εκθέσεως. Η παραίτησις γίνεται άνευ αιρέσεως ή προθεσμίας και γνωστοποιείται εις τον κληρονόμον.
  
’ρθρ.2031.-Ένεκα σπουδαίων λόγων και ιδία βαρείας παραβάσεως των καθηκόντων αυτού ή ανικανότητος προς διαχείρισιν, το δικαστήριον δύναται, αιτήσει των εχόντων συμφέρον, να προβή εις παύσιν του εκτελεστού μετά προηγουμένην αυτού ακρόασιν, εφ' όσον αύτη δεν είναι αδύνατος ή εκτάκτως δυσχερής. (Εισ.Ν.121).
  ΚΕΦΑΛΑΙΟΝ ΕΙΚΟΣΤΟΝ
  Δωρεά αιτία θανάτου
  Έννοια
  ’ρθρ.2032.-Εάν δωρεά συμφωνηθή υπό την αναβλητικήν αίρεσιν της προαποβιώσεως του δωρητού, ή της συγχρόνου αποβιώσεως αμφοτέρων των συμβαλλομένων, χωρίς εν τω μεταξύ ο δωρεοδόχος να έχη την απόλαυσιν των δωρηθέντων (δωρεά αιτία θανάτου), εφαρμόζονται αι διατάξεις περί δωρεών, ενόσω εν τω νόμω δεν ορίζεται άλλως.
  Ανάκλησις
  ’ρθρ.2033.-Η δωρεά αιτία θανάτου ανακαλείται υπό του δωρητού ελευθέρως.
  Η περί ανακλήσεως δήλωσις γίνεται δια συμβολαιογραφικού εγγράφου και γνωστοποιείται εις τον δωρεοδόχον, εφ' όσον δε αφορά δωρεάν ακινήτου, χρήζει και μεταγραφής.
  Δια της ανακλήσεως η δωρεά αναιρείται αυτοδικαίως.
  Συμφωνία περί αμετακλήτου
  ’ρθρ.2034.-Εάν η αιτία θανάτου δωρεά συνεφωνήθη αμετάκλητος, ανακαλείται μόνον καθ' ας περιπτώσεις και καθ' ον τρόπον πάσα άλλη δωρεά.
  Δικαίωμα δανειστών ή μεριδούχων
  ’ρθρ.2035.-Επί δωρεών αιτία θανάτου, αίτινες μειούσι την περιουσίαν του δωρητού επί βλάβη των δανειστών, ή προσβάλλουσι την νομίμον μοίραν των μεριδούχων, εφαρμόζονται αι περί κληροδοσιών διατάξεις.
  ’ρθρον ακροτελεύτιον.-Η ισχύς του Αστικού Κώδικος άρχεται από 1 Ιουλ. 1941.


  
  Η ισχύς του Αστικού Κώδικος και του Εισαγωγικού αυ-
του Νόμου, ορισθείσα αρχικώς δια την 1 Ιουλ. 1941, ανεστά-
λη υπό του Ν.Δ. 35/1941. Τελικώς επανήχθη εν ισχύϊ δια
του Ν.Δ. 7/10 Μαΐου 1946, αναδρομικώς από 23 Φεβρ. 1946.
  Εις την Δωδεκάνησον εισήχθησαν ο Αστικός Κώδιξ, ο Εισ-
αγωγικός Νόμος και τα παρ' αυτού διατηρούμενα εν ισχύϊ
νομοθετήματα, δια του Νόμ. 510/1947 (Ι.Ηγ.).





(Αντί της σελ. 191) Σελ. 191(α)
Τεύχος 437-Σελ. 63

2.	ΑΝΑΓΚ. ΝΟΜΟΣυπ' αριθ. 2370
	της 29 Μαΐου/1 Ιουν. 1940 (ΦΕΚ Α΄ 167)
Περί μεταφράσεως του Αστικού Κώδικος.
  (Προεβλέπετο σχετική πίστωσις).

3.	ΝΟΜΟΘΕΤ. ΔΙΑΤΑΓΜΑ υπ' αριθ. 35
	της 13/15 Μαΐου 1941
Περί αναβολής της ισχύος του νέου Αστικού Κώδικος και του Εισαγωγικού τούτου Νόμου.

4.	ΑΝΑΓΚ. ΝΟΜΟΣ υπ' αριθ. 445
	της 5/9 Ιουλ. 1945
Περί συστάσεως Επιτροπής προς τελικήν διατύπωσιν του Αστικού Κώδικος.
  (Κατηργήθη υπό του Ν.Δ. 7/10 Μαΐου 1946, κυρωθέντος δια του Ν.Δ. 1216/1949. Βλ.7 Αγ.).

5.	ΑΝΑΓΚ. ΝΟΜΟΣ υπ' αριθ. 777
	της 31 Δεκ. 1945
Ελληνικός Αστικός Κώδιξ
  (Ο ανωτέρω νόμος, ως και ο Α.Ν. 1060 της 7/7 Μαρτ. 1946 περί διορθώσεως παροραμάτων του Ελληνικού Αστικού Κώδικος και του Εισαγωγικού τούτου νόμου, κατηργήθησαν, θεωρηθέντες ως ουδέποτε ισχύσαντες, δια του άρθρ. 1 παρ. 2 Ν.Δ. 7/10 Μαΐου 1946, 7.Αγ.).





















Σελ.192(α)
Τεύχος 437-Σελ. 64

6.	ΝΟΜΟΣ υπ' αριθ. 987
	της 16/23 Νοεμ. 1979 (ΦΕΚ Α΄ 258)
Περί επιστροφής προικώων ακινήτων εις περίπτωσιν λύσεως του γάμου και άλλων τινών διατάξεων.
  ’ρθρ.1.-1.Προστίθεται παρ. 2 στο άρθρ. 1417 του Αστικού Κώδικα.
  2.Προστίθεται παρ. 2 στο άρθρ. 1426 του Αστικού Κώδικα.
  ’ρθρ.2.-1.Από της ενάρξεως της ισχύος του παρόντος απαγορεύεται και είναι άκυρος υπέρ της γυναικός και των κληρονόμων της ή δι' αναγκαστικής εκτελέσεως, επισπευδομένης υπό των δανειστών του ανδρός, άνευ της συναινέσεως της γυναικός, εκποίησις προικώων ακινήτων μεταβιβασθέντων εις τον άνδρα κατά το άρθρ. 1413 του Αστικού Κώδικος, βάσεις κατασχέσεως επιβληθείσης μετά την έναρξιν ισχύος του παρόντος.
  2.Η παρ. 2 του άρθρ. 1 του παρόντος έχει εφαρμογήν και επί γάμων λυομένων βάσει του Νόμ. 868/1979.
  3.Ο ανήρ ο παραβαίνων τας διατάξεις της παρ. 1 του προηγουμένου άρθρου, ως και οι μετ' αυτού συμπράττοντες, τιμωρούνται κατά το άρθρ. 386 του Ποινικού Κώδικος.
  ’ρθρ.3.-Ο τρόπος περιελεύσεως της προικός εις την γυναίκα, τα της σχετικής σημειώσεως εις τα βιβλία των μεταγραφών και πάσα περί των θεμάτων τούτων λεπτομέρεια, καθορίζονται δια Π.Δ/τος, εκδιδομένου τη προτάσει του Υπουργού Δικαιοσύνης εντός τριών μηνών από της δημοσιεύσεως του παρόντος.
  ’ρθρ.4.-Η ισχύς του άρθρ. 1 και των παρ. 1 και 2 του άρθρ. 2 του παρόντος, προκειμένου περί γάμων λυομένων βάσει του Νόμ. 868/1979, άρχεται από της 25ης Ιουλ. 1979 εις πάσαν δε άλλην περίπτωσιν η ισχύς των διατάξεων τούτων άρχεται από της 16ης Οκτ. 1979.
  Η ισχύς της παρ. 3 του άρθρ. 2 άρχεται από της δημοσιεύσεως του παρόντος δια της Εφημερίδος της Κυβερνήσεως.


7.	ΠΡΟΕΔΡΙΚΟΝ ΔΙΑΤΑΓΜΑ υπ' αριθ. 157
	της 15/22 Φεβρ. 1980 (ΦΕΚ Α΄ 43)
Περί του τρόπου περιελεύσεως της προικός εις την γυναίκα μετά την λύσιν του γάμου και της σχετικής σημειώσεως εις βιβλία μεταγραφών.
  Έχοντες υπ' όψει:
  1)Τας διατάξεις του άρθρ. 3 του Νόμ. 987/1979 "περί επιστροφής προικώων ακινήτων εις περίπτωσιν λύσεως του γάμου και άλλων τινών διατάξεων" και
  2)Την υπ' αριθ. 106/9.2.1980 γνωμοδότησιν του Συμβουλίου της Επικρατείας, προτάσει του επί της Δικαιοσύνης Υπουργού, απεφασίσαμεν:
  ’ρθρον μόνον.-1.Εις περίπτωσιν λύσεως του γάμου η γυνή ή οι κληρονόμοι της, εις τους οποίους περιέρχονται συμφώνως προς την δευτέραν παράγραφον του άρθρ. 1426 του ΑΚ, προστεθείσαν υπό του Νόμ. 987/1979, αυτούσια και αυτοδικαίως προικώα ακίνητα των οποίων η κυριότης μετεβιβάσθη εις τον άνδρα κατά το άρθρ. 1413 του Α.Κ., υποβάλλουν εις τον αρμόδιον Υποθηκοφύλακα δήλωσιν περί αναλήψεως της προικός ενώπιον συμβολαιογράφου συνταγείσαν, εις την οποίαν περιγράφεται το περιελθόν ακίνητον και αναφέρεται το περί συστάσεως της προικός συμβολαιογραφικόν έγγραφον.
  Εις την δήλωσιν προσαρτάται κεκυρωμένον αντίγραφον της περί λύσεως του γάμου δικαστικής αποφάσεως και πιστοποιητικόν του αρμοδίου γραμματέως περί του αμετακλήτου ταύτης.
  2.Ο φύλαξ των μεταγραφών υποχρεούται να μεταγράψη την κατά το προηγούμενον άρθρον δήλωσιν καταχωρίζων ταύτην εις την μερίδα απάντων των εις ους αύτη αφορά.

















(Αντί για τη σελ. 192,01(α) Σελ. 192,01(β)
Τεύχος Ε51-Σελ. 67

8.	ΝΟΜΟΣ υπ' αριθ. 1329
	της 15/18 Φεβρ. 1983 (ΦΕΚ Α΄ 25)
Κύρωση ως Κώδικα του Σχεδίου Νόμου:"Εφαρμογής της συνταγματικής αρχής της ισότητας ανδρών και γυναικών στον Αστικό Κώδικα, τον Εισαγωγικό του Νόμο, την Εμπορική Νομοθεσία και Κώδικα Πολιτικής Δικονομίας, καθώς και μερικός εκσυγχρονισμός των διατάξεων του Αστικού Κώδικα που αφορούν το Οικογενειακό Δίκαιο".
  ’ρθρο Πρώτο.-Κυρώνεται ως Κώδικας το ακόλουθο Σχέδιο Νόμου που συντάχθηκε από τη Νομοπαρασκευαστική Επιτροπή η οποία συγκροτήθηκε σύμφωνα α)με το άρθρ. 1 του Νόμ. 1237/1982 και β)με την απόφαση αριθ. 30394/26.4.82 του Υπουργού της Δικαιοσύνης, ο δε χρόνος λειτουργίας της παρατάθηκε βάσει του άρθρ. 5 του Νόμ. 1290/1982.
  "ΣΧΕΔΙΟ ΝΟΜΟΥ
Εφαρμογή της συνταγματικής αρχής της ισότητας ανδρών και γυναικών στον Αστικό Κώδικα, τον Εισαγωγικό του Νόμο, την Εμπορική Νομοθεσία και τον Κώδικα Πολιτικής Δικονομίας, καθώς και μερικός εκσυγχρονισμός των διατάξεων του Αστικού Κώδικα που αφορούν το Οικογενειακό δίκαιο.
  ΠΡΩΤΟ ΜΕΡΟΣ
  ΔΙΑΤΑΞΕΙΣ ΤΟΥ ΑΣΤΙΚΟΥ ΚΩΔΙΚΑ
  ’ρθρ.1.-(Αντικαθίστανται τα άρθρ. 14 έως και 22 και το άρθρ. 30 Α.Κ., ανωτ. σελ. 15).
  ’ρθρ.2.-(Καταργείται το άρθρ. 55 και αντικαθίστανται τα άρθρ. 55 και 56 Α.Κ., ανωτ. σελ. 15).
  ’ρθρ.3.-(Αντικαθίστανται τα άρθρ. 127, 136 και 137 Α.Κ., ανωτ. σελ. 15).
  ’ρθρ.4.-(Αντικαθίσταται το άρθρ. 258 Α.Κ., ανωτ. σελ. 15).
  ’ρθρ.5.-(Αντικαθίσταται το άρθρ. 612 Α.Κ., ανωτ. σελ. 15).
  ’ρθρ.6.-(Προσθέτεται άρθρ. 612Α στον Α.Κ. ανώτ. σελ. 15).
  ’ρθρ.7.-(Καταργείται το άρθρ. 921 Α.Κ., ανώτ. σελ. 15).
  ’ρθρ.8.-(Αντικαθίσταται το άρθρ. 931, Α.Κ., ανωτ. σελ. 15).
  ’ρθρ.9.-(Αντικαθίσταται το άρθρ. 1055 Α.Κ., ανωτ. σελ. 15).

Σελ. 192,02(β)
Τεύχος Ε51-Σελ. 68

  
’ρθρ.10.-(Αντικαθίστανται τα άρθρ. 1262, 1303 και 1304 Α.Κ., ανωτ. σελ. 15).
  ’ρθρ.11.-(Καταργείται το άρθρ. 1326 Α.Κ. ανωτ. σελ. 15).
  ’ρθρ.12.-(Αντικαθίστανται τα άρθρ. 1350, 1351 και 1352 Α.Κ., ανωτ. σελ. 15).
  ’ρθρ.13.-(Καταργούνται τα άρθρ. 1359, 1362 και 1365 Α.Κ., ανωτ. σελ. 15).
  ’ρθρ.14.-(Αντικαθίστανται τα άρθρ. 1372, 1373, 1378, 1382, 1383 και 1384 Α.Κ., ανωτ. σελ. 15).
  ’ρθρ.15.-Τα κεφάλαια Τέταρτο και Πέμπτο του Τέταρτου Βιβλίου του Αστικού Κώδικα συγχωνεύονται σε ενιαίο Τέταρτο Κεφάλαιο με τίτλο:"Σχέσεις των συζύγων από τον γάμο".
Καταργούνται όλες οι διατάξεις του Έκτου Κεφαλαίου του Τέταρτου Βιβλίου του Αστικού Κώδικα (άρθρ. 1406 έως 1437), που αφορούν την προίκα.
  Κάθε περιουσιακή επίδοση που αποτελεί σύσταση προίκας είναι άκυρη από την έναρξη της ισχύος αυτού του νόμου.
  Οι διατάξεις των παλαιών Τέταρτου και Πέμπτου Κεφαλαίων του Τέταρτου Βιβλίου του Αστικού Κώδικα (άρθρ. 1386 έως 1396 και 1397 έως 1405), καθώς και τα άρθρ. 1406 έως 1416 του Έκτου Κεφαλαίου, που καταργούνται με την προηγούμενη παράγραφο, αντικαθίστανται από τις ακόλουθες διατάξεις, οι οποίες εντάσσονται στο νέο Τέταρτο Κεφάλαιο. (Οι διατάξεις των άρθρ. 1386-1416 που ακολουθούν έχουν ενταχθεί στον Α.Κ.).
  ’ρθρ.16.-Οι διατάξεις του Έβδομου Κεφαλαίου του Τέταρτου Βιβλίου του Αστικού Κώδικα, που αναφέρονται στο διαζύγιο (άρθρ. 1438 έως 1462), αντικαθίστανται στο σύνολό τους από τις ακόλουθες διατάξεις:(Οι διατάξεις των άρθρ. 1438-1446 που ακολουθούν έχουν ενταχθεί στον Α.Κ.).

  
’ρθρ.17.-Τα Κεφάλαια Όγδοο, Ένατο, Δέκατο, Ενδέκατο και Δωδέκατο του Τέταρτου Βιβλίου του Αστικού Κώδικα που αναφέρονται στη συγγένεια (άρθρ. 1463 και 1464), τη γνησιότητα του τέκνου (άρθρ. 1465 έως 1475), τη διατροφή εκ του νόμου (άρθρ. 1476 έως 1492), τις σχέσεις γονέων και τέκνων και την πατρική εξουσία (άρθρ. 1493 έως 1529) και τα εξώγαμα τέκνα (άρθρ. 1530 έως 1567) με το σύνολο των διατάξεών τους αντικαθίστανται από νέα κεφάλαια όγδοο, δέκατο και ενδέκατο με τους ακόλουθους τίτλους και αριθμούς άρθρων αντίστοιχα:
  α)Όγδοο Κεφάλαιο:Συγγένεια (άρθρ. 1463 έως 1484).
  β)Δέκατο Κεφάλαιο:Διατροφή από τον νόμο (άρθρ. 1485 έως 1504).
  γ)Ενδέκατο Κεφάλαιο:Σχέσεις γονέων και τέκνων (άρθρ. 1505 έως 1541). (Οι διατάξεις των άρθρ. 1463-1541 που ακολουθούν έχουν ενταχθεί στον Α.Κ.).
  ’ρθρ.18-(Αντικαθίστανται τα άρθρ. 1582, 1584 και 1585 Α.Κ., ανωτ. σελ. 15).
  ’ρθρ.19-(Αντικαθίστανται τα άρθρ. 1582, 1599, 1600, 1602, 1612, 1614, 1615, 1625, 1627, 1629, 1630, 1632, 1650, 1665 Α.Κ., ανωτ. σελ. 15).
  ’ρθρ.20.-(Καταργούνται τα άρθρ. 1590 έως 1598, 1601, 1629, 1633, 1662, 1663 και 1664, ανωτ. σελ. 15).
  ’ρθρ.21.-(Καταργούνται τα άρθρ. 1666 έως 1685 του Α.Κ., ανωτ. σελ. 15).
  ’ρθρ.22-(Αντικαθίστανται τα άρθρ. 1687, 1696 και 1697 Α.Κ., ανωτ. σελ. 15).
  ’ρθρ.23-(Αντικαθίστανται τα άρθρ. 1719, 1723 και 1748 Α.Κ., ανωτ. σελ. 15).
  ’ρθρ.24-(Αντικαθίσταται το άρθρ. 1785 Α.Κ., ανωτ. σελ. 15).
  ’ρθρ.25-(Αντικαθίστανται τα άρθρ. 1820 και 1822 Α.Κ., ανωτ. σελ. 15).
  ’ρθρ.26-(Αντικαθίστανται τα άρθρ.1831, 1833, 1834 και 1842 Α.Κ., ανωτ. σελ. 15).
  ’ρθρ.27-(Προσθέτεται νέο άρθρο 1889 στον Α.Κ.).
  ’ρθρ.28-(Αντικαθίσταται το άρθρ. 1895, Α.Κ., ανωτ. σελ. 15).
  ’ρθρ.29-(Αντικαθίσταται το άρθρ. 115 του Εισαγ. Νόμ. του Α.Κ., κατωτ. σελ. 193).
  ’ρθρ.30-(Αντικαθίσταται το άρθρ. 121 Εισαγ. Νόμ. Α.Κ., κατωτ. σελ. 193).
  ’ρθρ.31-(Καταργούνται τα άρθρ. 2 έως 7 του Εμπορικού Νόμου, τόμ. 11,σελ. 7).
  ’ρθρ.32-(Αντικαθίσταται το άρθρ. 13 Νόμ. 602/ 1915, τόμ. 14,σελ. 159).
  ’ρθρ.33-(Αντικαθίσταται το έκτο εδάφιο άρθρ. 43 Νόμ. 602/1915, τόμ. 14,σελ. 159).
  
’ρθρ.34-(Αντικαθίσταται η περίπτ. 10 άρθρ. 16 Κ. Πολ. Δικ., τόμ. 10,σελ. 7).
  ’ρθρ.35-(Αντικαθίσταται η περίπτ. 1 άρθρ. 17 Κ. Πόλ. Δ., τόμ. 10,σελ. 7).
  ’ρθρ.36-(Αντικαθίσταται η παρ. 1 άρθρ. 592 Κ. Πόλ. Δ., τόμ. 10,σελ. 7).
  ’ρθρ.37-(Αντικαθίσταται το άρθρ. 598 Κ. Πόλ. Δ., τόμ. 10,σελ. 7).
  ’ρθρ.37α.-(Αντικαθίσταται η παρ. 1 άρθρ. 612, Κ. Πόλ. Δ., τόμ. 10,σελ. 7).
  ’ρθρ.38-(Αντικαθίσταται η παρ. 1 άρθρ. 614 Κ. Πόλ. Δ., τόμ. 10,σελ. 7).
  ’ρθρ.39-(Αντικαθίσταται το άρθρ. 615 Κ. Πόλ. Δ., τόμ. 10,σελ. 7).
  ’ρθρ.40-(Αντικαθίσταται το άρθρ. 618 Κ. Πόλ. Δικ., τόμ. 10,σελ. 7).
  ’ρθρ.41-(Αντικαθίσταται το άρθρ. 619 Κ. Πόλ. Δ., τόμ. 10,σελ. 7).
  ’ρθρ.42-(Αντικαθίσταται το άρθρ. 620 Κ. Πόλ. Δ., τόμ. 10, σελ. 7).
  ’ρθρ.43-(Αντικαθίσταται το άρθρ. 681Β Κ. Πόλ. Δ., τόμ. 10,σελ. 7).
  ’ρθρ.44-(Προσθέτεται άρθρ. 681Γ στον Κ. Πόλ. Δ., τόμ. 10,σελ. 7).
  ’ρθρ.45-(Αντικαθίσταται η παρ. 1 άρθρ. 728 Κ. Πόλ. Δ., τόμ. 10,σελ. 7).
  ’ρθρ.46-(Αντικαθίσταται η παρ. 2 άρθρ. 729 Κ. Πόλ. Δ., τόμ. 10,σελ. 7).
  ’ρθρ.47-(Αντικαθίσταται το άρθρ. 735 Κ. Πόλ. Δ., τόμ. 10,σελ. 7).
  ’ρθρ.48-(Αντικαθίσταται το άρθρ. 796 Κ. Πόλ. Δ., τόμ. 10,σελ. 7).
  ’ρθρ.49-(Αντικαθίσταται το άρθρ. 797 Κ. Πόλ. Δ., τόμ. 10,σελ. 7).
  ’ρθρ.50-(Αντικαθίσταται η παρ. 2 άρθρ. 982 Κ. Πόλ. Δ., τόμ. 10,σελ. 7).
  ΠΕΜΠΤΟ ΜΕΡΟΣ
  ΜΕΤΑΒΑΤΙΚΕΣ ΚΑΙ ΤΕΛΙΚΕΣ ΔΙΑΤΑΞΕΙΣ
  ’ρθρ.51.-Γάμοι που έγιναν πριν από την έναρξη ισχύος αυτού του νόμου:1.από πρόσωπα που τελούσαν υπό νόμιμη απαγόρευση 2.από επιτροπευόμενο με τον επίτροπό του ή κατιόντα του τελευταίου, χωρίς να έχει δοθεί οριστικά λογοδοσία, θεωρούνται έγκυροι από την τέλεσή τους, εφόσον δεν έχει εκδοθεί αμετάκλητη δικαστική απόφαση που να απαγγέλλει την ακυρότητά τους.
  ’ρθρ.52.-Τέκνα που γεννήθηκαν σε γάμο,ο οποίος ήταν άκυρος εξαιτίας της συγγένειας εξ αίματος των γονέων τους σε ευθεία γραμμή ή δεύτερου βαθμού σε πλάγια γραμμή και ακυρώθηκε με  αμετάκλητη  δικαστική  απόφαση  πριν  από την έναρξη της ισχύος   αυτού  του  νόμου,      θεωρούνται     ότι     δεν        έπαυσαν       να       έ-
(Αντί για τη σελ. 192,03) Σελ. 192,03(α)
Τεύχος Η91-Σελ. 23

χουν την ιδιότητα τέκνου γεννημένου σε γάμο και μετά την ακύρωση του γάμου των γονέων τους. Ως προς τα κληρονομικά τους δικαιώματα όμως, απέναντι στον πατέρα τους και τους άλλους συγγενείς τους, για το χρόνο πριν από την έναρξη της ισχύος αυτού του νόμου, ισχύει το έως τώρα δίκαιο.
  ’ρθρ.53.-Οι διατάξεις των άρθρ. 1383 και 1384 του Αστικού Κώδικα, όπως αντικαταστάθηκαν από το άρθρ. 14 αυτού του νόμου, εφαρμόζονται και στους άκυρους γάμους που τελέσθηκαν πριν από την έναρξη ισχύος αυτού του νόμου, εφόσον η δικαστική απόφαση για την ακύρωσή τους γίνεται αμετάκλητη μετά την έναρξη της ισχύος του.
  ΄Αρθρ.54.-"Οι διατάξεις αυτού του νόμου που αφορούν τις σχέσεις των συζύγων από το γάμο, καθώς και την κατοικία των ίδιων και των ανήλικων τέκνων τους εφαρμόζονται και στους γάμους που τελέσθηκαν πριν από την έναρξη της ισχύος του. Οι διατάξεις των άρθρ. 1400 και 1402 του Αστικού Κώδικα, όπως αντικαθίστανται με το άρθρ. 15 αυτού του νόμου, αφορούν και περιουσιακά στοιχεία που αποκτήθηκαν πριν από την έναρξη ισχύος του Νόμ. 1329/1983, εφόσον ο γάμος δεν είχε λυθεί ή ακυρωθεί μέχρι τότε".
  Η διάταξη του πρώτου εδαφίου αντικαταστάθηκε ως άνω από την παρ. 1 άρθρ. 12 Νόμ. 1649/29 Σεπτ.-3 Οκτ. 1986 (ΦΕΚ Α΄ 149), τόμ. 6Α σελ. 390,322.
  Η διάταξη του άρθρ. 1388 του Αστικού Κώδικα, όπως αντικαθίσταται από το άρθρ. 15 αυτού του νόμου, εφαρμόζεται μόνο στους γάμους που τελούνται μετά την έναρξη της ισχύος του. Μπορούν όμως να υπαχθούν στη νέα ρύθμιση και γυναίκες που είναι ήδη έγγαμες κατά την έναρξη της ισχύος του παρόντος, εφόσον δηλώσουν τούτο στον αρμόδιο ληξίαρχο μέσα σε ένα χρόνο από αυτήν. Η δήλωση καταχωρίζεται στο περιθώριο της ληξιαρχικής πράξης του γάμου.
  Με την παρ. 3 άρθρ. 12 Νόμ. 1649/29 Σεπτ.-3 Οκτ. 1986 (ΦΕΚ Α΄ 149), τόμ. 6Α, σελ. 390,322, ορίστηκε ότι "Γυναίκες, που έχουν τελέσει γάμο πριν αρχίσει να ισχύει ο Νόμ. 1329/1983, μπορούν να ανακτήσουν το πατρικό τους επώνυμο σύμφωνα με το άρθρ. 1388 του Αστικού Κώδικα, όπως αντικαταστάθηκε με το άρθρ. 15 του Νόμ. 1329/1983, αφού υποβάλουν σχετική δήλωση στον αρμόδιο ληξίαρχο. Η δήλωση αύτη καταχωρίζεται στο περιθώριο της ληξιαρχικής πράξης γάμου".
  ’ρθρ.55.-Με Π.Δ/γμα ρυθμίζονται τα σχετικά με τη σύσταση και οργάνωση του ενιαίου ειδικού δημόσιου βιβλίου που προβλέπεται από τη δεύτερη παράγραφο του άρθρ. 1403 του Αστικού Κώδικα, όπως αυτό αντικαθίσταται από το άρθρ. 15 αυτού του νόμου, το περιεχόμενο των καταχωρίσεων που 
Σελ. 192,04(α)
Τεύχος Η91-Σελ. 24


πρέπει να γίνονται σ' αυτό, καθώς και κάθε άλλη λεπτομέρεια, αναγκαία για τη λειτουργία του βιβλίου σύμφωνα με τους ορισμούς του νόμου.
  ’ρθρ.56.-Οι προίκες που έχουν ήδη συσταθεί κατά την έναρξη της ισχύος αυτού του νόμου αποδίδονται στη γυναίκα. Από το χρονικό αυτό σημείο η γυναίκα αποκτά αυτοδικαίως το πλήρες δικαίωμα στα προικώα. Η απόδοση δεν υπόκειται σε καμία φορολογία ή τέλος.
  Ο άνδρας δεν οφείλει, σ' αυτή την περίπτωση, τους καρπούς που συνέλεξε πριν από την έναρξη της ισχύος αυτού του νόμου, ακόμη και αν τους συνέλεξε υπερβαίνοντας την τακτική εκμετάλλευση ή από έκτακτα περιστατικά. Αλλά και δεν δικαιούται να απαιτήσει τις δαπάνες που έκανε στα προικώα κατά την ίδια αυτή περίοδο, εφόσον αυτές βαρύνουν τον επικαρπωτή σύμφωνα με τις διατάξεις που ρυθμίζουν την επικαρπία. Δικαιούται, αντίθετα, στην περίπτωση που επιχείρησε ουσιώδεις προσθήκες στο προικώο, που δεν τον βάρυναν ως επικαρπωτή, να απαιτήσει τη διαφορά ανάμεσα στην αξία του προικώου μαζί με την προσθήκη, κατά τον χρόνο της απόδοσης, και στην αξία του, κατά τον ίδιο χρόνο, χωρίς την προσθήκη.
  ’ρθρ.57.-Από την έναρξη της ισχύος αυτού του νόμου η γυναίκα αποκτά αυτοδικαίως χωρίς την καταβολή οποιουδήποτε φόρου ή τέλους, την κυριότητα των πραγμάτων που δόθηκαν στον άνδρα για προίκα κατά κυριότητα και σώζονται στην περιουσία του. Δεν θίγονται όμως τα δικαιώματα που απέκτησαν τυχόν τρίτοι σ' αυτά τα πράγματα πριν από την έναρξη ισχύος αυτού του νόμου. Για τα δικαιώματα αυτά η γυναίκα έχει μόνον ενοχική αξίωση κατά του άνδρα.
  ’ρθρ.58.-Οι προίκες, που αντικείμενό τους είναι χρήματα ή χρηματική αποτίμηση, δεν αποδίδονται, εκτός αν συμφωνήσουν το αντίθετο οι σύζυγοι. Για τις προίκες αυτές εξακολουθούν να ισχύουν οι σχετικές διατάξεις του Αστικού Κώδικα που καταργούνται με αυτόν το νόμο.
  ’ρθρ.59.-Αν, με διάταξη τελευταίας βούλησης, που συντάχθηκε πριν από την έναρξη ισχύος αυτού του νόμου, καταλείφθηκε κάποιο περιουσιακό στοιχείο στον άνδρα για προίκα το περιουσιακό αυτό στοιχείο περιέρχεται στη γυναίκα, εκτός αν είχε συσταθεί ήδη η προίκα, οπότε εφαρμόζονται τα άρθρ. 56 και 57 αυτού του νόμου.
  ’ρθρ.60.-Υποθήκες, που έχουν εγγραφεί για την ασφάλεια προίκας, σβήνουν με την απόδοση των προικώων και εξαλείφονται με συμβολαιογραφική συναίνεση της γυναίκας ή με τελεσίδικη δικαστική απόφαση.
  ’ρθρ.61-(Αντικαθίσταται το άρθρ. 7 Ν.Δ 17 Ιουλ./13 Αυγ. 1923, τόμ. 12 σελ. 59).
  ’ρθρ.62.-(Αντικαθίσταται η παρ. 1 άρθρ. 11 Ν.Δ. 17 Ιουλ./13 Αυγ. 1923, τόμ. 12, σελ. 59).
  
’ρθρ.63.-Στην περίπτωση αναπαλλοτρίωτων καταθέσεων που έγινε, σύμφωνα με το άρθρ. 7, στοιχ. δ΄ του νομοθετικού διατάγματος της 17 Ιουλ./13 Αυγ. 1923 "περί ειδικών διατάξεων επί ανωνύμων εταιρειών", με σκοπό τη σύσταση προίκας για χάρη γάμου που είχε τελεσθεί ή που επρόκειτο να τελεσθεί, αίρεται το αναπαλλοτρίωτο και οι καταθέσεις αποδίδονται στη γυναίκα από την έναρξη ισχύος αυτού του νόμου, εφόσον ο γάμος τελέσθηκε πριν από αυτή, και από την τέλεση του γάμου, αν αυτός τελεσθεί ύστερα από αυτήν. Δεν οφείλονται όμως από τον άνδρα οι καρποί, τους οποίους συνέλεξε πριν από την απόδοση.
  ’ρθρ.64.-Σχέσεις κοινωνικής ασφάλισης που προβλέπουν εισφορές και παροχές για προικοδότηση ή άλλες παροχές που δίνονται εν όψει γάμου και στηρίζονται στη διάκριση φύλου απαγορεύεται.
  Διατάξεις νόμων ή καταστατικών των φορέων κοινωνικής ασφάλισης που προβλέπουν ασφαλιστικές σχέσεις της προηγούμενης παραγράφου παραμένουν προσωρινά σε ισχύ. Μέσα σε έξι μήνες από τη δημοσίευση αυτού του νόμου, με κοινές αποφάσεις του Υπουργού Οικονομικών και του Υπουργού που εποπτεύει τον φορέα, τροποποιούνται οι ισχύουσες διατάξεις, ώστε οι προβλεπόμενες παροχές της πρώτης παραγράφου να δίνονται ως παροχές για τη δημιουργία ή την ενίσχυση οικογενειακής ή επαγγελματικής αυτοτέλειας, χωρίς διάκριση φύλου. Με τις ίδιες αποφάσεις ορίζονται συγχρόνως και οι όροι της νέας ασφαλιστικής σχέσης.
  Υφιστάμενες σχέσεις κοινωνικής ασφάλισης της πρώτης παραγράφου, εφόσον έχουν καταβληθεί εισφορές κατά τη δημοσίευση αυτού του νόμου, εξακολουθούν να ισχύουν έως τη λήξη τους κατά τις κείμενες διατάξεις. Σ' αυτή την περίπτωση η ασφαλιστική παροχή καταβάλλεται στη γυναίκα, σύμφωνα με τους όρους που προβλέπει η ισχύουσα νομοθεσία, και πάντως όχι ως προίκα.
  ’ρθρ.65.-Από την έναρξη της ισχύος αυτού του νόμου οι λόγοι και οι συνέπειες του διαζυγίου κρίνονται κατά τις διατάξεις των άρθρ. 1438 έως 1446 του Αστικού Κώδικα, όπως αυτές αντικαθίστανται από το άρθρ. 16 αυτού του νόμου. Εφόσον όμως η αγωγή διαζυγίου είχε ασκηθεί πριν από την έναρξη ισχύος του παρόντος, οι λόγοι του διαζυγίου κρίνονται σύμφωνα με το δίκαιο που ίσχυε κατά το χρόνο της ασκήσεως της αγωγής, οι συνέπειες όμως του διαζυγίου και ιδίως οι αξιώσεις διατροφής κρίνονται κατά τις νέες διατάξεις του Αστικού Κώδικα".
  Το δεύτερο μέσα σε " " εδάφιο, αντικαταστάθηκε ως άνω από την παρ. 21 του άρθρ. 3 του Νόμ. 2479/6-6 Μαΐου 1997, ΦΕΚ Α΄ 67, τόμ. 1Α, σελ. 274.
  Αν, πριν από την έναρξη της ισχύος αυτού του νόμου, είχαν συμβεί γεγονότα που αποτελούν λόγο 

διαζυγίου σύμφωνα με τις διατάξεις που εισάγονται με αυτόν, μπορεί να ζητηθεί το διαζύγιο με βάση αυτές τις διατάξεις.
  Στις περιπτώσεις των άρθρ. 1439 παρ. 3 και 1441 παρ. 2 του Αστικού Κώδικα, όπως αντικαθίστανται από το άρθρ. 16 αυτού του νόμου, συνυπολογίζεται και ο χρόνος που έτρεξε πριν από την έναρξη της ισχύος του.
  ’ρθρ.66.-Η γυναίκα που εξακολουθεί να φέρει και μετά την ισχύ αυτού του νόμου το επώνυμο του συζύγου της, σύμφωνα με τις διατάξεις της δεύτερης παραγράφου του άρθρ. 54 περιορίζεται μετά το διαζύγιο στο οικογενειακό της επώνυμο. Δικαιούται όμως να χρησιμοποιεί και μετά το διαζύγιο το επώνυμο του πρώην συζύγου της, εφόσον απέκτησε με αυτό επαγγελματική ή καλλιτεχνική φήμη και δεν βλάπτονται από τη χρησιμοποίησή του σοβαρά συμφέροντα του τελευταίου.
  ’ρθρ.67.-Η ιδιότητα του τέκνου που γεννήθηκε πριν από την ισχύ αυτού του νόμου, ως τέκνου γεννημένου σε γάμο, κρίνεται σύμφωνα με το δίκαιο που ίσχυε κατά το χρόνο της γέννησής του. Η προσβολή όμως της πατρότητας κρίνεται σύμφωνα με το νέο δίκαιο. Ο σύζυγος της μητέρας μπορεί να προσβάλει την πατρότητά του, όταν το τέκνο γεννήθηκε πριν από την έναρξη της ισχύος αυτού του νόμου, μόνον εάν δεν είχε χάσει το κατά το προηγούμενο δίκαιο δικαίωμα της αποκήρυξης του τέκνου ή της αμφισβήτησης της πατρότητάς του.
  Οι προθεσμίες προσβολής της πατρότητας που εισάγονται με τον παρόντα νόμο λήγουν, το νωρίτερο, μετά ένα έτος από την έναρξη της ισχύος του.
  ’ρθρ.68.-Οι σχέσεις γονέων και τέκνων και η αναγνώριση τέκνων που γεννήθηκαν χωρίς γάμο των γονέων τους ή η εξομοίωσή τους λόγω επιγενόμενου γάμου, με τέκνα γεννημένα σε γάμο, με την επιφύλαξη των διατάξεων των άρθρ. 73 έως 77, κρίνονται σύμφωνα με τις διατάξεις αυτού του νόμου και όταν πρόκειται για τέκνα που γεννήθηκαν πριν από την εισαγωγή του. Σχετικά με τη διατροφή αυτών των τέκνων εφαρμόζονται ειδικότερα οι διατάξεις των άρθρ. 1486 έως 1502 του Αστικού Κώδικα, όπως οι διατάξεις αυτές αντικαθίστανται από το άρθρ. 17 αυτού του νόμου.
  Αγωγές για αναγνώριση τέκνου γεννημένου χωρίς γάμο των γονέων του, εκκρεμείς κατά την έναρξη της ισχύος αυτού του νόμου, κρίνονται κατά τις διατάξεις του.
  ’ρθρ.69.-Στην περίπτωση των γάμων που έχουν ήδη τελεσθεί κατά την έναρξη της ισχύος αυτού του νόμου οι σύζυγοι μπορούν, μέσα σε ένα έτος από την έναρξη της ισχύος του, εφόσον είναι άτεκνοι ή τα τέκνα τους είναι ακόμη ανήλικα και η γυναίκα έκανε τη δήλωση  της  δεύτερης   παραγράφου  του  άρθρ. 54,  να
(Αντί για τη σελ. 192,05) Σελ. 192,05(α)
Τεύχος 1255-Σελ. 59

προσδιορίσουν το επώνυμο όλων των γεννημένων ή μελλοντικών τέκνων τους. Ο προσδιορισμός γίνεται με κοινή δήλωσή τους σε συμβολαιογράφο, σύμφωνα με τους ορισμούς των δύο πρώτων παραγράφων του άρθρ. 1505 του Αστικού Κώδικα, όπως αυτό αντικαθίσταται από το άρθρ. 17 του παρόντος. Αν δεν γίνει αυτός ο προσδιορισμός, όλα τα τέκνα, γεννημένα και μελλοντικά, έχουν για επώνυμό τους το επώνυμο του πατέρα.
  ’ρθρ.70.-Αν πριν από την έναρξη ισχύος αυτού του νόμου, η μητέρα έγινε επίτροπος του ανήλικου τέκνου της, παύει αυτοδικαίως η επιτροπεία, η δε μητέρα αποκτά γονική μέριμνα. Το ίδιο ισχύει, αν η μητέρα εξέπεσε από την επιτροπεία, γιατί τέλεσε νέο γάμο χωρίς να προκαλέσει το διορισμό επιτρόπου του τέκνου της. Αν αφαιρέθηκε από τη μητέρα η επιμέλεια του προσώπου του τέκνου ή αν διορίσθηκε για το τέκνο αυτό επίτροπος, η μητέρα μπορεί να ζητήσει από το δικαστήριο να ανατεθεί σ' αυτήν η επιμέλεια του προσώπου του τέκνου ή να παύσει η επιτροπεία, ώστε να αποκτήσει αυτή την πλήρη άσκηση της γονικής μέριμνας.
  ’ρθρ.71-Δικαστικές αποφάσεις, με τις οποίες ρυθμίστηκε η επιμέλεια του προσώπου ή η διοίκηση της περιουσίας του τέκνου σε περίπτωση διαζυγίου ή ακύρωσης του γάμου των γονέων του, σύμφωνα με τις διατάξεις του Αστικού Κώδικα, όπως ίσχυαν πριν από την ισχύ αυτού του νόμου, μπορούν να μεταβληθούν ώστε να προσαρμοσθούν στις διατάξεις του τελευταίου.
  ’ρθρ.72.-Αν σε διάταξη τελευταίας βούλησης ή σε δωρεά, που καταρτίσθηκε πριν από την έναρξη της ισχύος αυτού του νόμου, ορίσθηκε να μην έχει ο πατέρας τη διοίκηση των περιουσιακών στοιχείων που περιέρχονται στο τέκνο, σε περίπτωση αμφιβολίας αποκλείεται από τη διοίκηση και η μητέρα.
  ’ρθρ.73.-Για τα τέκνα που γεννήθηκαν χωρίς γάμο των γονέων τους πριν από την έναρξη της ισχύος αυτού του νόμου, η μητέρα αποκτά αυτοδικαίως τη γονική μέριμνα.
  Η μητέρα μπορεί, αν της είχε αφαιρεθεί η επιμέλεια του προσώπου του τέκνου ή αν είχε διορισθεί γι' αυτό επίτροπος, να ζητήσει από το δικαστήριο να ανατεθούν σ' αυτήν η επιμέλεια του τέκνου ή να παύσει η επιτροπεία, ώστε να αποκτήσει πλήρως, με την επιφύλαξη του άρθρ. 76, την άσκηση της γονικής μέριμνας.
  
  
Σελ. 192,06(α)
Τεύχος 1255-Σελ. 60
  
  
’ρθρ.74.-Το επώνυμο τέκνων που γεννήθηκαν χωρίς γάμο των γονέων τους και που, κατά την έναρξη της ισχύος αυτού του νόμου, είναι εκούσια ή δικαστικώς αναγνωρισμένα ή έχουν νομιμοποιηθεί με δικαστική απόφαση, μπορεί να προσδιορισθεί κατά τα προβλεπόμενα στο άρθρ. 1506 του Αστικού Κώδικα, όπως αυτό αντικαθίσταται από το άρθρ. 17 αυτού του νόμου, μέσα σε προθεσμία ενός έτους από την έναρξη της ισχύος του. Αν δεν γίνει ο προσδιορισμός αυτός, τα τέκνα διατηρούν το έως τώρα επώνυμό τους.
  ’ρθρ.75.-Τα δικαιώματα και οι υποχρεώσεις ανάμεσα σε ένα τέκνο, το οποίο γεννήθηκε χωρίς γάμο των γονέων του και αναγνωρίσθηκε εκούσια ή δικαστικά πριν από την έναρξη της ισχύος αυτού του νόμου και στον πατέρα του, ρυθμίζονται στο εξής από τις διατάξεις του παρόντος, με εξαίρεση τη ρύθμιση των σχέσεων κληρονομικού δικαίου, σχετικά με τις οποίες εξακολουθεί να ισχύει και για το μέλλον το μέχρι τώρα δίκαιο, εφόσον ο κληρονομούμενος πέθανε πριν από την έναρξη της ισχύος αυτού του νόμου.
  ’ρθρ.76.-Σχετικά με τη γονική μέριμνα εφαρμόζονται και για τα τέκνα χωρίς γάμο των γονέων τους, που αναγνωρίσθηκαν πριν από την έναρξη της ισχύος αυτού του νόμου, οι διατάξεις του άρθρ.1515 του Αστικού Κώδικα, όπως αυτό αντικαθίσταται από το άρθρ. 17 αυτού του νόμου.
  Αν, στις περιπτώσεις του προηγούμενου άρθρου ο πατέρας που αναγνώρισε εκούσια το τέκνο του έχει διορισθεί επίτροπος, παύει αυτοδικαίως η επιτροπεία του και αυτός αποκτά την  άσκηση της γονικής μέριμνας. Αν έχει διορισθεί για το τέκνο επίτροπος ένα άλλο πρόσωπο, ο πατέρας που το αναγνώρισε εκούσια ή η μητέρα μπορούν να ζητήσουν από το δικαστήριο να παύσει η επιτροπεία και να ρυθμισθεί η γονική μέριμνα σύμφωνα με την προηγούμενη παράγραφο.

  
’ρθρ.77.-Τα τέκνα χωρίς γάμο των γονέων τους που νομιμοποιήθηκαν με δικαστική απόφαση πριν από την έναρξη της ισχύος αυτού του νόμου έχουν, ως προς όλα τα δικαιώματα και τις υποχρεώσεις τους απέναντι στους δύο γονείς και τους συγγενείς τους, θέση τέκνων που γεννήθηκαν σε γάμο, ακόμη και αν η νομιμοποίηση έγινε ύστερα από το θάνατο του πατέρα. Σχετικά με τη γονική μέριμνα, αυτή ανήκει από την έναρξη της ισχύος αυτού του νόμου και στους δύο γονείς και ασκείται σύμφωνα με τους ορισμούς του άρθρ. 1513 του Αστικού Κώδικα, όπως αντικαθίσταται από το άρθρ. 17 αυτού του νόμου.
  Δίκες για δικαστική νομιμοποίηση τέκνου που εκκρεμούν κατά την έναρξη της ισχύος αυτού του νόμου καταργούνται.
  ’ρθρ.78.-(Καταργήθηκε από το άρθρ. 55 Νόμ. 2447/19-30 Δεκ. 1996, ΦΕΚ Α΄ 278, κατωτ. αριθ. 11).
  ’ρθρ.79.-(Καταργήθηκε από το άρθρ. 56 Νόμ. 2447/19-30 Δεκ. 1996, ΦΕΚ Α΄ 278, κατωτ. αριθ. 11).
  ’ρθρ.80.-Το επώνυμο θετών, ανήλικων κατά την έναρξη της ισχύος αυτού του νόμου, τέκνων της κατηγορίας της δεύτερης παραγράφου του άρθρ. 1582 του Αστικού Κώδικα, όπως αυτό αντικαθίσταται από το άρθρ. 18 αυτού του νόμου, μπορεί να προσδιορισθεί κατά τα προβλεπόμενα στο άρθρ. 69 μέσα σε προθεσμία ενός έτους από την έναρξη της ισχύος του παρόντος νόμου και πάντως πριν ενηλικιωθούν τα τέκνα. Αν δεν γίνει ο προσδιορισμός αυτός, τα τέκνα διατηρούν το μέχρι τώρα όνομά τους.
  ’ρθρ.81.-Στις υποθέσεις υιοθεσίας που τελέσθηκαν πριν από την έναρξη της ισχύος αυτού του νόμου:1.λήγει η επιτροπεία της θετής μητέρας και αντικαθίσταται αυτοδικαίως από τη γονική μέριμνα 2.αν έχουν γίνει από κοινού από πρόσωπα που είναι παντρεμένα ή αν ο ένας από τους συζύγους είχε υιοθετήσει το τέκνο του άλλου, η γονική μέριμνα ανήκει και στους δύο συζύγους.
  ’ρθρ.82.-Πρόσωπα που έχουν την επιτροπεία, κατά την έναρξη της ισχύος αυτού του νόμου, σύμφωνα με τη διάταξη του άρθρ. 1601 του Αστικού Κώδικα που καταργείται με το άρθρ. 20 του παρόντος, διατηρούν την επιτροπεία. Είναι δυνατή όμως η αντικατάστασή τους με επίτροπο, διοριζόμενο από το δικαστήριο σύμφωνα με το άρθρ. 1602, όπως αντικαθίσταται από το άρθρ. 19 αυτού του νόμου, και το άρθρ. 1603 του Αστικού Κώδικα.
  ’ρθρ.83.-Σε περίπτωση ανήλικων τέκνων που είχαν χειραφετηθεί πριν από την έναρξη της ισχύος αυτού του νόμου, ισχυροποιούνται αναδρομικά από την επιχείρησή τους όλες οι πράξεις που έγιναν  από τον χειράφετο χωρίς την απαιτούμενη συναίνεση του κηδεμόνα του ή την τήρηση άλλων διατυπώσεων.
  
’ρθρ.84.-Σε περίπτωση απαγόρευσης που διατάχθηκε πριν από την έναρξη της ισχύος αυτού του νόμου, αν η σύζυγος δεν έχει ορισθεί επίτροπος του συζύγου της, μπορεί να ζητήσει από το δικαστήριο, με αίτησή της, η οποία δικάζεται κατά τη διαδικασία της εκούσιας δικαιοδοσίας, να παυθεί ο επίτροπος που υπάρχει, ώστε να ανατεθεί σ' αυτήν η επιτροπεία του συζύγου της.
  ’ρθρ.85.-Η ικανότητα προς σύνταξη διαθήκης κρίνεται κατά το δίκαιο που ισχύει στο χρόνο της σύνταξης. Ιδιόγραφη όμως και μυστική διαθήκη, οι οποίες συντάχθηκαν πριν από την έναρξη ισχύος αυτού του νόμου από πρόσωπο που είχε συμπληρώσει κατά τη σύνταξη το δέκατο όγδοο έτος, θεωρούνται έγκυρες.
  ’ρθρ.86.-Οι διατάξεις των άρθρ. 1785, 1822 και 1842 του Αστικού Κώδικα, όπως αντικαθίστανται από τα άρθρ. 24, 25 και 26 αυτού του νόμου, έχουν εφαρμογή και σε γάμους που τελέσθηκαν πριν από την έναρξη της ισχύος του, καθώς και σε διαθήκες που συντάχθηκαν πριν από την έναρξη αυτή, εφόσον ο κληρονομούμενος πεθάνει μετά από αυτήν.
  ’ρθρ.87.-Οι διατάξεις των άρθρ. 1820 και 1889 του Αστικού Κώδικα, όπως αντικαθίστανται από τα άρθρ. 25 και 27 αυτού του νόμου, εφαρμόζονται, σε περίπτωση γάμων που έγιναν πριν από την έναρξη της ισχύος του, μόνον εάν ο κληρονομούμενος πέθανε μετά από την έναρξη αυτή.
  ’ρθρ.88.-Ο υπολογισμός της νόμιμης μοίρας, το τι καταλογίζεται σ΄ αυτήν καθώς και η συνεισφορά προικών ή άλλων παροχών γίνεται, προκειμένου για παροχές που δόθηκαν από τον κληρονομούμενο εν ζωή πριν από την έναρξη της ισχύος αυτού του νόμου, σύμφωνα με τις διατάξεις των άρθρ. 1831, 1833, 1834 και 1895 του Αστικού Κώδικα, όπως αυτές ίσχυαν πριν από την τροποποίησή τους από τον παρόντα νόμο.
  ’ρθρ.89.-Τα άρθρ. 614 παρ. 1, 618, 619 παρ. 2 και 620 του Κώδικα Πολιτικής Δικονομίας, όπως αντικαθίστανται από τις διατάξεις των άρθρ. 38, 39, 40 και 41 αυτού του νόμου, έχουν εφαρμογή και στην περίπτωση των τέκνων που γεννήθηκαν χωρίς γάμο των γονέων τους, τα οποία νομιμοποιήθηκαν δικαστικώς πριν από την έναρξη της ισχύος του.
  ’ρθρ.90.-(Προσθέτεται παρ. 3 στο άρθρ. 16 Νόμ. 3370/1955, τόμ. 7Α σελ. 213).







(Αντί για τη σελ. 192,07(γ) Σελ. 192,07(δ)
Τεύχος 1349 Σελ. 31

  
’ρθρ.91.-Εκκρεμείς υποθέσεις, στις οποίες αναφέρονται τα άρθρ. 34 έως 50 αυτού του νόμου και οι οποίες δεν συζητήθηκαν έως την έναρξη της ισχύος του, δικάζονται, σύμφωνα με τις διατάξεις αυτών των άρθρων. Υποθέσεις που συζητήθηκαν έως την έναρξη της ισχύος του παρόντος νόμου εξακολουθούν, ανεξάρτητα από το αν εκδόθηκε ή όχι σχετικά με αυτές οριστική ή μη οριστική απόφαση, να  δικάζονται,  ώσπου  να  εκδοθεί  γι'  αυτές  αμετά-κλητη απόφαση ή ώσπου να γίνει αμετάκλητη η απόφαση που έχει εκδοθεί, σύμφωνα με τις διατάξεις που ίσχυαν έως τώρα.
  Διαφορές που αφορούν την απόδοση των προικών, σύμφωνα με τα άρθρ. 56 και 57 αυτού του νόμου, ή τις διατηρούμενες προίκες, σύμφωνα με το άρθρ. 58, δεν υπάγονται στις γαμικές διαφορές κατά τη διάταξη του άρθρ. 592 παρ. 1 στοιχ. δ΄ του Κώδικα Πολιτικής Δικονομίας, όπως αυτή αντικαθίσταται από το άρθρ. 36 του παρόντος νόμου".
  ’ρθρο δεύτερο.-"Περιουσιακές παροχές γονέων προς τα τέκνα τους, που γίνονται σύμφωνα με τις διατάξεις του άρθρ. 1509 του Α.Κ., υπόκεινται στο μισό του φόρου δωρεών μέχρι το ποσό των 28.000.000 δραχμών, αυτοτελώς για κάθε γονέα. Το ποσό αυτό αυξάνεται σε 42.000.000 δραχμές όταν ο ένας από τους γονείς έχει αποβιώσει. Στα πιο πάνω ποσά συνυπολογίζονται οι προγενέστερες δωρεές ή γονικές παροχές των γονέων προς τα τέκνα τους που έχουν υπαχθεί σε φόρο και όχι τα απαλλασσόμενα ποσά".
  Τα  μέσα σε "" δύο πρώτα εδάφια, όπως  είχαν αντικατασταθεί από την παρ.4 άρθρ.114 Νόμ. 2362/1995 (ΦΕΚ Α΄247) τόμ.25 σελ. 89 και από την  παρ.10 του άρθρ.14 του     Νόμ.2579/1998    (ΦΕΚΑ΄31) αντικαταστάθη-καν και πάλι ως άνω από την παρ.6 του άρθρ.1 του Νόμ.2892/9-9 Μαρτ.2001(ΦΕΚ Α 41),τόμ.27 σελ.296,118.
  
  Για τη φορολογία αυτή, κατά τα λοιπά, εφαρμόζονται οι σχετικές διατάξεις περί δωρεών του Ν.Δ. 118/1973 "περί κώδικος φορολογίας κληρονομιών, δωρεών, προικών και κερδών εκ λαχείων", όπως κάθε φορά ισχύουν.
  
  
  
  
  
  






Σελ. 192,08(δ)
Τεύχος 1349 Σελ. 32
  
2.Προίκες οι οποίες συστήθηκαν μετά την 1.1.1983 και μέχρι τη δημοσίευση του νόμου αυτού, λογίζονται, κατά μετατροπή, ως παροχές προς τη γυναίκα και περιέρχονται σ΄ αυτή με ανάλογη εφαρμογή των άρθρ. 56, 57 και 58 του νόμου αυτού.
  ’ρθρο Τρίτο.-Η ισχύς αυτού του νόμου αρχίζει από τη δημοσίευσή του στην Εφημερίδα της Κυβερνήσεως.


9.	ΠΡΟΕΔΡΙΚΟ ΔΙΑΤΑΓΜΑ υπ' αριθ. 456
	της 17/24 Οκτ. 1984 (ΦΕΚ Α΄ 164)
Αστικός Κώδικας και Εισαγωγικός του Νόμος.
  Με το τελευταίο εδάφιο της παρ. 3 άρθρ. 36 Νόμ. 1406/14-14 Δεκ. 1983 (ΦΕΚ Α΄ 182) (τόμ. ΙΑ σελ. 208,211), ορίστηκε ότι σε περίπτωση νοηματικής διαφοράς επικρατεί το αρχικό κείμενο του νόμου που είναι διατυπωμένο στην καθαρεύουσα.
  Έχοντας υπόψη:
  Τις διατάξεις του άρθρου 36 παρ. 2 εδάφ. γ και 3 του Ν. 1406/1983 (ΦΕΚ 182 Α΄), με πρόταση του Υπουργού Δικαιοσύνης, αποφασίζουμε:
  ’ρθρο μόνο.
  Τα κείμενα του Αστικού Κώδικα και του Εισαγωγικού του Νόμου, όπως ήδη ισχύουν και μεταγλωττίστηκαν στη δημοτική από την επιτροπή του άρθρου 36 παρ. 1 του Ν. 1406/1983, έχουν ως εξής:
  ΑΣΤΙΚΟΣ ΚΩΔΙΚΑΣ
  ΒΙΒΛΙΟ ΠΡΩΤΟ
  ΓΕΝΙΚΕΣ ΑΡΧΕΣ
  ΚΕΦΑΛΑΙΟ ΠΡΩΤΟ
  ΟΙ ΚΑΝΟΝΕΣ ΤΟΥ ΔΙΚΑΙΟΥ ΓΕΝΙΚΑ
  ’ρθρο 1.
  Πηγές του δικαίου.
  Οι κανόνες του δικαίου περιλαμβάνονται στους νόμους και στα έθιμα.
  ’ρθρο 2.
  Αναδρομική δύναμη του νόμου.
  Ο νόμος ορίζει για το μέλλον, δεν έχει αναδρομική δύναμη και διατηρεί την ισχύ του εφόσον άλλος κανόνας δικαίου δεν τον καταργήσει ρητά ή σιωπηρά.
  ’ρθρο 3.
  Κανόνες δημόσιας τάξης.
  Η ιδιωτική βούληση δεν μπορεί να αποκλείσει την εφαρμογή κανόνων δημόσιας τάξης.
  ΚΕΦΑΛΑΙΟ ΔΕΥΤΕΡΟ
  ΙΔΙΩΤΙΚΟ ΔΙΕΘΝΕΣ ΔΙΚΑΙΟ
  ’ρθρο 4.
  Κατάσταση αλλοδαπών.
  Ο αλλοδαπός απολαμβάνει τα αστικά δικαιώματα του ημεδαπού.
  ’ρθρο5.
  Ικανότητα δικαίου.
  Η ικανότητα δικαίου του φυσικού προσώπου ρυθμίζεται από το δίκαιο της ιθαγένειας.
  
’ρθρο 6.
  Αφάνεια.
  Η αφάνεια διέπεται από το δίκαιο της ιθαγένειας.
  Ελληνικό δικαστήριο μπορεί να κηρύξει άφαντο αλλοδαπό, αν πριν από την εξαφάνισή του κατοικούσε ή διέμενε στην Ελλάδα ή εφόσον έχει περιουσία στην Ελλάδα.
  ’ρθρο 7.
  Ικανότητα για δικαιοπραξία.
  Η ικανότητα για δικαιοπραξία ρυθμίζεται από το δίκαιο της ιθαγένειας.
  Στέρηση της δικαιοπρακτικής ικανότητας
  "’ρθρ.8.-Η στέρηση, καθώς και κάθε άλλος περιορισμός της δικαιοπρακτικής ικανότητας με δικαστική απόφαση ρυθμίζονται από το δίκαιο της ιθαγένειας του προσώπου το οποίο αφορούν αυτά τα μέτρα.
  Ελληνικό δικαστήριο μπορεί να υποβάλει σε καθεστώς στέρησης ή περιορισμού της δικαιοπρακτικής του ικανότητας αλλοδαπό που έχει τη συνήθη διαμονή του στην Ελλάδα. Αν ο αλλοδαπός απλώς διαμένει ή έχει περιουσία στην Ελλάδα, μπορούν να ληφθούν μόνο ασφαλιστικά μέτρα".
  Το άρθρο 8, αντικαταστάθηκε ως άνω από το άρθρ. 14 του Νόμ. 2447/19-30 Δεκ. 1996, (ΦΕΚ Α΄ 298), κατωτ. αριθ. 11.
  ’ρθρο 9.
  Ικανότητα αλλοδαπού στην Ελλάδα.
  Αλλοδαπός που επιχειρεί στην Ελλάδα δικαιοπραξία για την οποία είναι ανίκανος κατά το δίκαιο της ιθαγένειάς του, θεωρείται ικανός να την επιχειρήσει, αν κατά το ελληνικό δίκαιο έχει αυτή την ικανότητα. Η διάταξη αυτή δεν εφαρμόζεται στις δικαιοπραξίες οικογενειακού και κληρονομικού δικαίου ούτε στις εμπράγματες δικαιοπραξίες για ακίνητα που βρίσκονται έξω από την Ελλάδα.
  ’ρθρο 10.
  Νομικό πρόσωπο.
  Η ικανότητα του νομικού προσώπου ρυθμίζεται από το δίκαιο της έδρας του.
  ’ρθρο 11.
  Τύπος δικαιοπραξίας.
  Η δικαιοπραξία είναι έγκυρη ως προς τον τύπο αν είναι σύμφωνη είτε με το δίκαιο που διέπει το περιεχόμενό της είτε με το δίκαιο του τόπου όπου επιχειρείται είτε με το δίκαιο της ιθαγένειας όλων των μερών.
  
(Αντί για τη σελ. 192,09) Σελ. 192,09(α)
Τεύχος 1255-Σελ. 63
  
’ρθρο 12.
  Ο τύπος εμπράγματης δικαιοπραξίας ρυθμίζεται από το δίκαιο της τοποθεσίας του πράγματος.
  ’ρθρο 13.
  Γάμος.
  1.Οι ουσιαστικές προϋποθέσεις του γάμου ρυθμίζονται και για τα δύο πρόσωπα που πρόκειται να παντρευτούν από το δίκαιο της ιθαγένειας ενός απ' αυτά. Ο τύπος του γάμου ρυθμίζεται είτε κατά το δίκαιο της ιθαγένειας ενός από τα πρόσωπα που πρόκειται να παντρευτούν είτε κατά το δίκαιο του τόπου όπου τελείται.
  2.Όταν τα πρόσωπα που πρόκειται να παντρευτούν ή το ένα απ' αυτά είναι Έλληνες και ο γάμος τελείται στο εξωτερικό, η δήλωση του άρθρου 1367 του αστικού κώδικα μπορεί να γίνει και στην ελληνική προξενική αρχή.
  ’ρθρο 14.
  Προσωπικές σχέσεις των συζύγων.
  Οι προσωπικές σχέσεις των συζύγων ρυθμίζονται κατά σειρά:1.από το δίκαιο της τελευταίας κατά τη διάρκεια του γάμου κοινής ιθαγένειάς τους, εφόσον ο ένας τη διατηρεί. 2.από το δίκαιο της τελευταίας κατά τη διάρκεια του γάμου κοινής συνήθους διαμονής τους 3.από το δίκαιο με το οποίο οι σύζυγοι συνδέονται στενότερα.
  ’ρθρο 15.
  Περιουσιακές σχέσεις των συζύγων.
  Οι περιουσιακές σχέσεις των συζύγων διέπονται από το δίκαιο που ρυθμίζει τις προσωπικές σχέσεις τους αμέσως μετά την τέλεση του γάμου.
  ’ρθρο 16.
  Διαζύγιο και δικαστικός χωρισμός.
  Το διαζύγιο και ο δικαστικός χωρισμός ρυθμίζονται από το δίκαιο που διέπει τις προσωπικές σχέσεις των συζύγων κατά την έναρξη της διαδικασίας του διαζυγίου ή του χωρισμού.
  ’ρθρο 17.
  Τέκνο γεννημένο σε γάμο.
  Η ιδιότητα τέκνου ως γεννημένου σε γάμο κρίνεται κατά το δίκαιο που διέπει τις προσωπικές σχέσεις της μητέρας και του συζύγου της κατά το χρόνο της γέννησης του τέκνου ή, αν ο γάμος τους έχει λυθεί πριν από την γέννηση, κατά το χρόνο της λύσης του γάμου.
  ’ρθρο 18.
  Σχέσεις γονέων και τέκνου.
  Οι σχέσεις μεταξύ γονέων και τέκνου ρυθμίζονται κατά σειρά: 1.από το δίκαιο της τελευταίας κοινής ιθαγένειάς τους 2.από το δίκαιο της τελευταίας κοινής συνήθους διαμονής τους 3.από το δίκαιο της ιθαγένειας του τέκνου.
  ’ρθρο 19.
  Τέκνο χωρίς γάμο των γονέων του.
  Οι σχέσεις μητέρας και τέκνου που γεννήθηκε χωρίς γάμο των γονέων του ρυθμίζονται κατά σειρά:1.από το δίκαιο της τελευταίας κοινής ιθαγένειάς τους 2.από το δίκαιο της τελευταίας κοινής συνήθους διαμονής τους 3.από το δίκαιο της ιθαγένειας της μητέρας.
Σελ. 192,10(α)
Τεύχος 1255-Σελ. 64
  
’ρθρο 20.
  Οι σχέσεις πατέρα και τέκνου που γεννήθηκε χωρίς γάμο των γονέων του ρυθμίζονται κατά σειρά:1.από το δίκαιο της τελευταίας κοινής ιθαγένειάς τους 2.από το δίκαιο της τελευταίας κοινής συνήθους διαμονής τους 3.από το δίκαιο της ιθαγένειας του πατέρα.
  ’ρθρο 21.
  Οι σχέσεις μητέρας και πατέρα τέκνου που γεννήθηκε χωρίς γάμο τους ρυθμίζονται κατά σειρά από το δίκαιο της τελευταίας κατά τη διάρκεια της κύησης κοινής τους ιθαγένειας, συνήθους διαμονής ή απλής διαμονής.
  ’ρθρο 22.
  Εξομοίωση προς τέκνο γεννημένο σε γάμο.
  Η εξομοίωση τέκνου γεννημένου χωρίς γάμο των γονέων του με επιγενόμενο μεταξύ τους γάμο, προς τέκνο γεννημένο σε γάμο, ρυθμίζεται από το δίκαιο που διέπει τις προσωπικές σχέσεις των συζύγων αμέσως μετά την τέλεση του γάμου. Η εξομοίωση με πράξη της αρχής ρυθμίζεται από το δίκαιο της ιθαγένειας του πατέρα κατά το χρόνο της πράξης ή, αν αυτή επιχειρείται μετά το θάνατο του πατέρα, κατά το χρόνο του θανάτου του.
  Υιοθεσία
  "΄Αρθρ.23.-Οι ουσιαστικές προϋποθέσεις για τη σύσταση και τη λύση της υιοθεσίας ρυθμίζονται από το δίκαιο της ιθαγένειας του κάθε μέρους.
  Οι σχέσεις μεταξύ του ή των θετών γονέων και του θετού τέκνου ρυθμίζονται κατά σειρά:1.από το δίκαιο της τελευταίας κοινής τους ιθαγένειας κατά τη διάρκεια της υιοθεσίας 2.από το δίκαιο της τελευταίας κοινής συνήθους διαμονής τους κατά τη διάρκεια της υιοθεσίας 3.από το δίκαιο της ιθαγένειας την οποία είχε ο θετός γονέας κατά την τέλεση της υιοθεσίας και, σε περίπτωση υιοθεσίας από συζύγους, από το δίκαιο που διέπει τις προσωπικές τους σχέσεις".
  Το άρθρο 23, τροποποιήθηκε ως άνω από το άρθρ. 2 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Επιμέλεια
  "’ρθρ.24.-Η επιτροπεία και κάθε άλλη επιμέλεια διέπονται από το δίκαιο της ιθαγένειας του προσώπου το οποίο αφορούν.
  Ελληνικό δικαστήριο μπορεί να διορίσει επίτροπο ή άλλο επιμελητή για αλλοδαπό που έχει τη συνήθη διαμονή του στην Ελλάδα. Αν ο αλλοδαπός απλώς διαμένει ή έχει περιουσία στην Ελλάδα μπορούν να ληφθούν μόνο ασφαλιστικά μέτρα.
  Αν χρειάζεται να διοριστεί επιμελητής, επειδή είναι αβέβαιο ποιός είναι ο κύριος μιας υπόθεσης ή γιατί αυτός απουσιάζει και είναι άγνωστη η διαμονή του, εφαρμόζεται το δίκαιο του τόπου του δικαστηρίου".
  Το άρθρ. 24, αντικαταστάθηκε ως άνω από το άρθρ. 14 του Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  
  
’ρθρο 25.
  Ενοχές από σύμβαση.
  Οι ενοχές από σύμβαση ρυθμίζονται από το δίκαιο στο οποίο έχουν υποβληθεί τα μέρη. Αν δεν υπάρχει τέτοιο, εφαρμόζεται το δίκαιο που αρμόζει στη σύμβαση από το σύνολο των ειδικών συνθηκών.
  ’ρθρο 26.
  Ενοχές από αδίκημα.
  Οι ενοχές από αδίκημα διέπονται από το δίκαιο της πολιτείας όπου διαπράχθηκε το αδίκημα.
  ’ρθρο 27.
  Νομή και εμπράγματα δικαιώματα.
  Η νομή και τα εμπράγματα δικαιώματα σε κινητά ή ακίνητα πράγματα ρυθμίζονται από το δίκαιο της πολιτείας όπου βρίσκονται.
  ’ρθρο 28.
  Κληρονομικές σχέσεις.
  Οι κληρονομικές σχέσεις διέπονται από το δίκαιο της ιθαγένειας που είχε ο κληρονομούμενος όταν πέθανε.
  ’ρθρο 29.
  Απόκτηση και απώλεια ιθαγένειας.
  Η απόκτηση και η απώλεια από ένα πρόσωπο της ιθαγένειας μιας πολιτείας ρυθμίζονται από το δίκαιο της πολιτείας αυτής.
  ’ρθρο 30.
  Έλλειψη ιθαγένειας και συνήθους διαμονής.
  Εφόσον ο νόμος δεν καθιερώνει άλλη ρύθμιση, αν το πρόσωπο δεν έχει ιθαγένεια, εφαρμόζεται στη θέση του δικαίου της ιθαγένειας το δίκαιο της συνήθους διαμονής και, αν δεν έχει συνήθη διαμονή, το δίκαιο της απλής διαμονής.
  ’ρθρο 31.
  Πολλαπλή ιθαγένεια.
  Αν το πρόσωπο έχει ελληνική και ξένη ιθαγένεια, ως δίκαιο της ιθαγένειας εφαρμόζεται το ελληνικό δίκαιο. Αν το πρόσωπο έχει πολλαπλή ξένη ιθαγένεια, εφαρμόζεται το δίκαιο της πολιτείας με την οποία συνδέεται στενότερα.
  ’ρθρο 32.
  Αναπαραπομπή.
  Στο αλλοδαπό δίκαιο που πρέπει να εφαρμοστεί δεν περιλαμβάνονται και οι κανόνες ιδιωτικού διεθνούς δικαίου της αλλοδαπής πολιτείας.
  
’ρθρο 33
  Επιφύλαξη δημόσιας τάξης.
  Διάταξη αλλοδαπού δικαίου δεν εφαρμόζεται, αν η εφαρμογή της προσκρούει στα χρηστά ήθη ή γενικά στη δημόσια τάξη.
  ΚΕΦΑΛΑΙΟ ΤΡΙΤΟ
  ΦΥΣΙΚΟ ΠΡΟΣΩΠΟ
  ’ρθρο 34.
  Ικανότητα δικαίου.
  Κάθε άνθρωπος είναι ικανός να έχει δικαιώματα και υποχρεώσεις.
  ’ρθρο 35.
  Ύπαρξη και τέλος προσώπου.
  Το πρόσωπο αρχίζει να υπάρχει μόλις γεννηθεί ζωντανό και παύει να υπάρχει με το θάνατό του.
  ’ρθρο 36.
  Ως προς τα δικαιώματα που του επάγονται το κυοφορούμενο θεωρείται γεννημένο, αν γεννηθεί ζωντανό.
  ’ρθρο 37.
  Απόδειξη θανάτου.
  Όποιος ισχυρίζεται, για να ασκήσει δικαίωμα, ότι ένα πρόσωπο ζει ή πέθανε, ή ότι σε ορισμένη εποχή ζούσε ή ότι επέζησε από κάποιον άλλο, οφείλει να το αποδείξει.
  ’ρθρο 38.
  Αν περισσότεροι έχουν πεθάνει και δεν μπορεί να αποδειχθεί ότι ο ένας επέζησε από κάποιον άλλο, τεκμαίρεται ότι όλοι πέθαναν ταυτόχρονα.
  ’ρθρο 39.
  Θεωρείται ότι έχει αποδειχθεί ο θάνατος προσώπου που το σώμα του δεν βρέθηκε, αν εξαφανίστηκε υπό συνθήκες που κάνουν το θάνατό του βέβαιο.
  ’ρθρο 40.
  Αφάνεια.
  Αν ο θάνατος προσώπου είναι πολύ πιθανός, επειδή εξαφανίστηκε ενώ βρισκόταν σε κίνδυνο ζωής, ή επειδή λείπει πολύ καιρό χωρίς ειδήσεις, το δικαστήριο το κηρύσσει άφαντο ύστερα από αίτηση οποιουδήποτε εξαρτά δικαιώματα από το θάνατό του.
  
(Αντί για τη σελ. 192,101) Σελ. 192,101(α)
Τεύχος 1255-Σελ. 65
  
’ρθρο 41.
  Η κήρυξη της αφάνειας δεν μπορεί να ζητηθεί πριν από την πάροδο ενός τουλάχιστον έτους από τη στιγμή του κινδύνου, και, αν ήταν παρατεταμένος, από την τελευταία στιγμή του, ή πέντε τουλάχιστον ετών από την τελευταία είδηση.
  ’ρθρο 42.
  Αρμόδιο δικαστήριο.
  Η αίτηση για την κήρυξη της αφάνειας δικάζεται από το δικαστήριο της τελευταίας στην Ελλάδα κατοικίας ή διαμονής του προσώπου που εξαφανίστηκε, και, αν δεν υπάρχει, από το δικαστήριο της πρωτεύουσας του κράτους.
  ’ρθρο 43.
  Αν η αίτηση κριθεί βάσιμη, το δικαστήριο διατάζει να δημοσιευτεί στον τύπο περίληψή της και ορίζει τον τρόπο της δημοσίευσης.
  Η περίληψη περιέχει: 1.το όνομα, το επώνυμο, το επάγγελμα και την κατοικία του αιτούντος και εκείνου που εξαφανίστηκε 2.πρόσκληση προς εκείνον που εξαφανίστηκε ή οποιονδήποτε άλλο να δώσει πληροφορίες σχετικά με τη ζωή ή το θάνατο αυτού που εξαφανίστηκε, μέσα σε ορισμένη προθεσμία. Η προθεσμία δεν μπορεί να είναι μικρότερη από ένα χρόνο από την τελευταία δημοσίευση.
  ’ρθρο 44.
  Αφού περάσει η προθεσμία που αναφέρεται στη δημοσίευση, το δικαστήριο δικάζει την αίτηση και μπορεί να διατάξει αυτεπαγγέλτως κάθε απόδειξη καθώς και την ένορκη εξέταση του αιτούντος.
  Αν κριθεί ότι τα γεγονότα που αναφέρει η αίτηση για την αφάνεια αποδείχθηκαν, η απόφαση κηρύσσει την αφάνεια, καθορίζει από πότε αρχίζει και καταλογίζει τα δικαστικά έξοδα και τέλη στην περιουσία του αφάντου.
  ’ρθρο 45.
  Ματαίωση της αίτησης.
  Αν κατά τη διάρκεια της δίκης της αφάνειας εμφανιστεί αυτός που είχε εξαφανιστεί ή φτάσουν ειδήσεις γι' αυτόν ή αποδειχθεί ο θάνατός του, η αίτηση απορρίπτεται.
  
  
  
Σελ. 192,102 (α)
Τεύχος 1255 Σελ. 66
  
  
’ρθρο 46.
  ’ρση της αφάνειας.
  Ύστερα από αίτηση όποιου έχει έννομο συμφέρον το δικαστήριο μπορεί να άρει την κατάσταση της αφάνειας ή να μεταβάλει το χρόνο της έναρξής της. Στη δίκη κλητεύεται και εκείνος που είχε ζητήσει να κηρυχθεί η αφάνεια ή, αν έχει πεθάνει ή κατοικεί στο εξωτερικό ή είναι άγνωστη η διαμονή του, ο εισαγγελέας.
  ’ρθρο 47.
  Δημοσίευση της απόφασης.
  Η απόφαση που κηρύσσει την αφάνεια, καθώς και αυτή που αίρει την κατάσταση της αφάνειας ή που μεταβάλλει το χρόνο της έναρξής της δημοσιεύεται, όταν γίνει τελεσίδικη, σύμφωνα με τη διάταξη του άρθρου 43 παρ. 1 και από τη δημοσίευση ισχύει για όλους. Για το γεγονός που βεβαιώνει η απόφαση συντάσσεται ληξιαρχική πράξη ή γίνεται αντίστοιχη σημείωση πάνω σ' αυτήν.
  ’ρθρο 48.
  Αποτελέσματα της κήρυξης της αφάνειας.
  Μετά τη δημοσίευση της τελεσίδικης απόφασης που κηρύσσει την αφάνεια, εφόσον ο νόμος δεν ορίζει διαφορετικά, μπορούν να ασκηθούν όλα τα δικαιώματα που εξαρτώνται από το θάνατο του αφάντου σαν να είχε αποδειχθεί ο θάνατος.
  Τα αποτελέσματα της κήρυξης της αφάνειας αρχίζουν από το χρόνο που σύμφωνα με την απόφαση άρχισε η αφάνεια.
  
’ρθρο 49.
  Οι κληρονόμοι και οι κληροδόχοι της περιουσίας του αφάντου έχουν υποχρέωση να δώσουν ασφάλεια για την ενδεχόμενη απόδοση της περιουσίας σε επικρατέστερους δικαιούχους ή στον άφαντο. Όσοι ασκούν οποιοδήποτε άλλο δικαίωμα που εξαρτάται από το θάνατο του αφάντου μπορούν να υποχρεωθούν σε ασφάλεια. Η ασφάλεια αίρεται όταν περάσουν δέκα χρόνια από τότε που η περιουσία παραδόθηκε στους κληρονόμους ή τους κληροδόχους ή από τότε που ασκήθηκε άλλο δικαίωμα.
  ’ρθρο 50.
  Αν εμφανιστεί ο άφαντος ή αναγνωριστεί ότι τρίτοι έχουν επικρατέστερα δικαιώματα, αυτοί που άσκησαν δικαίωμα από την κήρυξη της αφάνειας έχουν υποχρέωση να αποδώσουν ό,τι πήραν. Αν πρόκειται για κληρονομία, εφαρμόζονται οι διατάξεις για την αγωγή περί κλήρου.
  ’ρθρο 51.
  Κατοικία.
  Το πρόσωπο έχει κατοικία τον τόπο της κύριας και μόνιμης εγκατάστασής του. Κανένας δεν μπορεί να έχει συγχρόνως περισσότερες από μία κατοικίες. Για τις υποθέσεις που αναφέρονται στην άσκηση του επαγγέλματος λογίζεται ως ειδική κατοικία του προσώπου ο τόπος όπου ασκεί το επάγγελμά του.
  ’ρθρο 52.
  Η κατοικία διατηρείται ωσότου αποκτηθεί νέα.
  ’ρθρο 53.
  Αν δεν μπορεί να αποδειχθεί η τελευταία κατοικία του προσώπου, ως κατοικία θεωρείται ο τόπος της διαμονής του.
  ’ρθρο 54.
  Κατοικία νόμιμη.
  Αυτοί που έχουν διοριστεί σε ισόβια δημόσια υπηρεσία έχουν κατοικία τον τόπο όπου υπηρετούν.
  [το άρθρο 55 καταργήθηκε με το άρθρο 2 ν. 1329/83].
  ’ρθρο 56.
  Ο ανήλικος που τελεί υπό γονική μέριμνα έχει κατοικία την κατοικία των γονέων του ή του γονέα που ασκεί μόνος του τη γονική μέριμνα. Αν τη γονική μέριμνα ασκούν και οι δύο γονείς χωρίς να έχουν την ίδια κατοικία, ο ανήλικος έχει κατοικία την κατοικία του γονέα με τον οποίο συνήθως διαμένει.
  
"Ο ανήλικος που τελεί υπό επιτροπεία ή όποιος τελεί υπό πλήρη στερητική δικαστική συμπαράσταση, έχει κατοικία την κατοικία του επιτρόπου ή του δικαστικού συμπαραστάτη του".
  Η δεύτερη παράγραφος αντικαταστάθηκε ως άνω από το άρθρ. 15 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 57.
  Δικαίωμα στην προσωπικότητα.
  Όποιος προσβάλλεται παράνομα στην προσωπικότητά του έχει δικαίωμα να απαιτήσει να αρθεί η προσβολή και να μην επαναληφθεί στο μέλλον. Αν η προσβολή αναφέρεται στην προσωπικότητα προσώπου που έχει πεθάνει, το δικαίωμα αυτό έχουν ο σύζυγος, οι κατιόντες, οι ανιόντες, οι αδελφοί και οι κληρονόμοι του από διαθήκη.
  Αξίωση αποζημίωσης σύμφωνα με τις διατάξεις για τις αδικοπραξίες δεν αποκλείεται.
  ’ρθρο 58.
  Δικαίωμα στο όνομα.
  Αν σ' αυτόν που δικαιούται να φέρει ένα όνομα αμφισβητείται από άλλον το δικαίωμα αυτό, ή αν κάποιος χρησιμοποιεί παράνομα ορισμένο όνομα, ο δικαιούχος ή εκείνος που βλάπτεται, μπορεί να ζητήσει να αρθεί η προσβολή και να μην επαναληφθεί στο μέλλον. Αξίωση αποζημίωσης σύμφωνα και με τις διατάξεις για τις αδικοπραξίες δεν αποκλείεται.
  ’ρθρο 59.
  Ικανοποίηση ηθικής βλάβης.
  Στις περιπτώσεις των δύο προηγούμενων άρθρων το δικαστήριο με την απόφασή του, ύστερα από αίτηση αυτού που έχει προσβληθεί και αφού λάβει υπόψη το είδος της προσβολής, μπορεί επιπλέον να καταδικάσει τον υπαίτιο να ικανοποιήσει την ηθική βλάβη αυτού που έχει προσβληθεί. Η ικανοποίηση συνίσταται σε πληρωμή χρηματικού ποσού, σε δημοσίευμα, ή σε οτιδήποτε επιβάλλεται από τις περιστάσεις.
  ’ρθρο 60.
  Δικαίωμα στα προϊόντα της διάνοιας.
  Όποιος προσβάλλεται παράνομα στο αποκλειστικό δικαίωμά του επάνω στα προϊόντα της διάνοιάς του έχει δικαίωμα να απαιτήσει κατά τους όρους του νόμου, να αρθεί η προσβολή και να μην επαναληφθεί στο μέλλον. Αξίωση αποζημίωσης σύμφωνα με τις διατάξεις για τις αδικοπραξίες δεν αποκλείεται.
  
(Μετά τη σελ. 192,102 (α) Σελ. 192,1021
Τεύχος 1255-Σελ. 67
  

ΚΕΦΑΛΑΙΟ ΤΕΤΑΡΤΟ
  ΝΟΜΙΚΑ ΠΡΟΣΩΠΑ
  ’ρθρο 61.
  Νομικά πρόσωπα γενικά.
  Ένωση προσώπων για την επιδίωξη ορισμένου σκοπού, καθώς επίσης σύνολο περιουσίας που έχει ταχθεί στην εξυπηρέτηση ορισμένου σκοπού, μπορούν να αποκτήσουν προσωπικότητα (νομικό πρόσωπο), αν τηρηθούν οι όροι που αναγράφει ο νόμος.
  ’ρθρο 62.
  Έκταση ικανότητας.
  Η ικανότητα του νομικού προσώπου δεν εκτείνεται σε έννομες σχέσεις που προϋποθέτουν ιδιότητες φυσικού προσώπου.
  ’ρθρο 63.
  Έγγραφο για τη σύσταση.
  Η συστατική πράξη, το καταστατικό ή ο οργανισμός του νομικού προσώπου συντάσσονται εγγράφως.
  ’ρθρο 64.
  Έδρα.
  Το νομικό πρόσωπο, αν στη συστατική πράξη ή στο καταστατικό δεν ορίζεται διαφορετικά, έχει ως έδρα τον τόπο όπου λειτουργεί η διοίκησή του.
  ’ρθρο 65.
  Διοίκηση.
  Το νομικό πρόσωπο διοικείται από ένα ή περισσότερα πρόσωπα. Όταν η διοίκηση είναι πολυμελής, αν δεν ορίζεται κάτι άλλο στη συστατική πράξη ή στο καταστατικό, οι αποφάσεις λαμβάνονται με απόλυτη πλειοψηφία των παρόντων.
  ’ρθρο 66.
  Μέλος της διοίκησης δεν δικαιούται να ψηφίσει, αν η απόφαση αφορά την επιχείρηση δικαιοπραξίας ή την έγερση ή την κατάργηση δίκης μεταξύ του νομικού προσώπου και του μέλους ή του συζύγου του ή εξ αίματος συγγενούς του ως και τον τρίτο βαθμό.
  ’ρθρο 67.
  Εξουσία της διοίκησης.
  Όποιος έχει τη διοίκηση νομικού προσώπου φροντίζει τις υποθέσεις του και το αντιπροσωπεύει δικαστικά και εξώδικα. Υποκατάσταση απαγορεύεται εφόσον η συστατική πράξη ή το καταστατικό δεν ορίζει διαφορετικά.
  ’ρθρο 68.
  Η έκταση της εξουσίας εκείνου που έχει τη διοίκηση προσδιορίζεται από τη συστατική πράξη ή το καταστατικό. ο προσδιορισμός αυτός ισχύει και για τους τρίτους. Με τη συστατική πράξη ή το καταστατικό ορισμένες υποθέσεις μπορούν να ανατεθούν σε ιδιαίτερο πρόσωπο. Η εξουσία του, σε περίπτωση αμφιβολίας, εκτείνεται και σε κάθε συναφή πράξη.
  Κατά τα λοιπά εφαρμόζονται αναλόγως οι διατάξεις για την αντιπροσώπευση και την εντολή.
  
’ρθρο 69.
  Έλλειψη προσώπων διοίκησης.
  Αν λείπουν τα πρόσωπα που απαιτούνται για τη διοίκηση του νομικού προσώπου, ή, αν τα συμφέροντά τους συγκρούονται προς εκείνα του νομικού προσώπου, ο πρόεδρος των πρωτοδικών διορίζει προσωρινή διοίκηση ύστερα από αίτηση όποιου έχει έννομο συμφέρον.
  ’ρθρο 70.
  Δικαιοπραξίες του νομικού προσώπου.
  Δικαιοπραξίες που επιχείρησε μέσα στα όρια της εξουσίας του το όργανο που διοικεί το νομικό πρόσωπο υποχρεώνουν το νομικό πρόσωπο.
  ’ρθρο 71.
  Ευθύνη νομικού προσώπου.
  Το νομικό πρόσωπο ευθύνεται για τις πράξεις ή τις παραλείψεις των οργάνων που το αντιπροσωπεύουν, εφόσον η πράξη ή η παράλειψη έγινε κατά την εκτέλεση των καθηκόντων που τους είχαν ανατεθεί και δημιουργεί υποχρέωση αποζημίωσης. Το υπαίτιο πρόσωπο ευθύνεται επιπλέον εις ολόκληρον.
  ’ρθρο 72.
  Εκκαθάριση.
  Μόλις το νομικό πρόσωπο διαλυθεί, βρίσκεται αυτοδικαίως σε εκκαθάριση. Ωσότου περατωθεί η εκκαθάριση και για τις ανάγκες της θεωρείται ότι υπάρχει.
  ’ρθρο 73.
  Αν ο νόμος ή η συστατική πράξη ή το καταστατικό δεν ορίζουν διαφορετικά ή το αρμόδιο όργανο δεν αποφάσισε διαφορετικά, η εκκαθάριση γίνεται από εκείνους που έχουν τη διοίκηση του νομικού προσώπου. Αν δεν υπάρχουν, ο πρόεδρος των πρωτοδικών διορίζει έναν ή περισσότερους εκκαθαριστές.
  ’ρθρο 74.
  Ο εκκαθαριστής ενεργεί ως διοικητής του νομικού προσώπου. Η εξουσία του περιορίζεται στις ανάγκες της εκκαθάρισης.
  ’ρθρο 75.
  Ο εκκαθαριστής ευθύνεται να αποζημιώσει τους δανειστές του νομικού προσώπου για κάθε υπαίτια παράβαση των υποχρεώσεών του. Περισσότεροι εκκαθαριστές ευθύνονται εις ολόκληρον.
  ’ρθρο 76.
  Η εκκαθάριση γίνεται σύμφωνα με τις διατάξεις για τη δικαστική εκκαθάριση κληρονομίας, που εφαρμόζονται αναλόγως.
  ’ρθρο 77.
  Τύχη της περιουσίας μετά τη διάλυση.
  Η περιουσία νομικού προσώπου που διαλύθηκε, αν ο νόμος ή η συστατική πράξη ή το καταστατικό δεν ορίζει διαφορετικά, ή το αρμόδιο όργανο δεν αποφάσισε διαφορετικά, περιέρχεται στο δημόσιο. Το δημόσιο έχει την υποχρέωση να εκπληρώσει το σκοπό του νομικού προσώπου με την περιουσία αυτή.
(Μετά τη σελ. 192,102) Σελ. 192,103
Τεύχος Ζ12-Σελ. 5
  
’ρθρο 78.
  Σωματείο.
  Ένωση προσώπων που επιδιώκει σκοπό μη κερδοσκοπικό αποκτά προσωπικότητα όταν εγγραφεί σε ειδικό δημόσιο βιβλίο (σωματείο) που τηρείται στο πρωτοδικείο της έδρας του. Για να συσταθεί σωματείο χρειάζονται είκοσι τουλάχιστον πρόσωπα.
  ’ρθρο 79.
  Αίτηση για την εγγραφή σωματείου.
  Για την εγγραφή του σωματείου στο βιβλίο οι ιδρυτές ή η διοίκηση του σωματείου υποβάλλουν αίτηση στο πρωτοδικείο. Στην αίτηση επισυνάπτονται η συστατική πράξη, τα ονόματα των μελών της διοίκησης και το καταστατικό με τις υπογραφές των μελών και με χρονολογία.
  ’ρθρο 80.
  Καταστατικό σωματείου.
  Το καταστατικό, για να είναι έγκυρο, πρέπει να καθορίζει: 1.το σκοπό, την επωνυμία και την έδρα του σωματείου 2.τους όρους της εισόδου, της αποχώρησης και της αποβολής των μελών, καθώς και τα δικαιώματα και τις υποχρεώσεις τους. 3.τους πόρους του σωματείου. 4.τον τρόπο της δικαστικής και της εξώδικης αντιπροσώπευσης του σωματείου. 5.τα όργανα της διοίκησης του σωματείου, καθώς και τους όρους με τους οποίους καταρτίζεται και λειτουργεί η διοίκηση και παύονται τα όργανά της. 6.τους όρους με τους οποίους συγκαλείται, συνεδριάζει και αποφασίζει η συνέλευση των μελών. 7.τους όρους για την τροποποίηση του καταστατικού. 8.τους όρους για τη διάλυση του σωματείου.
  ’ρθρο 81.
  Απόφαση για την εγγραφή του σωματείου.
  Αν συντρέχουν οι νόμιμοι όροι, το πρωτοδικείο δέχεται την αίτηση και διατάζει: 1.να δημοσιευτεί στον τύπο περίληψη του καταστατικού με τα ουσιώδη στοιχεία του. 2.να εγγραφεί το σωματείο στο βιβλίο των σωματείων. Η εγγραφή αυτή περιλαμβάνει το όνομα και την έδρα του σωματείου, τη χρονολογία του καταστατικού, τα μέλη της διοίκησης και τους όρους που την περιορίζουν.
  Το καταστατικό βεβαιώνεται από τον πρόεδρο του δικαστηρίου και κατατίθεται στο αρχείο του.
  ’ρθρο 82.
  Η απόφαση του πρωτοδικείου υπόκειται μόνο σε έφεση. Την απόφαση που απορρίπτει την αίτηση έχει το δικαίωμα να εκκαλέσει μόνο αυτός που είχε υποβάλει την αίτηση. την απόφαση που δέχεται την αίτηση έχει το δικαίωμα να εκκαλέσει μόνο η εποπτεύουσα αρχή.
  ’ρθρο 83.
  Από πότε υπάρχει το σωματείο.
  Το σωματείο αποκτά προσωπικότητα από τη στιγμή που θα εγγραφεί στο βιβλίο. Η εγγραφή γίνεται μόλις η απόφαση που τη διατάζει γίνει τελεσίδικη.
  ’ρθρο 84.
  Εγγραφή τροποποίησης του καταστατικού.
  Κάθε τροποποίηση του καταστατικού ισχύει μόνο αφού εγγραφεί στο βιβλίο σύμφωνα με τις διατάξεις των άρθρων 79, 81 και 82.
  
Σελ. 192,104
Τεύχος Ζ12-Σελ.6
  
’ρθρο 85.
  Σημείωση της διάλυσης του σωματείου.
  Η διάλυση του σωματείου, οπωσδήποτε και αν επέλθει, καθώς και τα ονόματα των εκκαθαριστών, σημειώνονται στο βιβλίο των σωματείων, δίπλα στην εγγραφή του. Η σημείωση γίνεται ύστερα από αίτηση της διοίκησης του σωματείου ή της αρχής που προκάλεσε τη διάλυσή του.
  ’ρθρο 86.
  Είσοδος νέων μελών.
  Αν το καταστατικό δεν ορίζει διαφορετικά, η είσοδος νέων μελών επιτρέπεται πάντοτε.
  ’ρθρο 87.
  Αποχώρηση μελών.
  Τα μέλη έχουν δικαίωμα να αποχωρήσουν από το σωματείο. Η αποχώρηση πρέπει να γνωστοποιείται τρεις τουλάχιστον μήνες πριν από τη λήξη του λογιστικού έτους και ισχύει για το τέλος του.
  ’ρθρο 88.
  Αποβολή μελών.
  Αποβολή μέλους επιτρέπεται : 1.στις περιπτώσεις που προβλέπει το καταστατικό. 2.αν υπάρχει σπουδαίος λόγος και το αποφασίσει η γενική συνέλευση.
  Το μέλος που έχει αποβληθεί έχει το δικαίωμα να προσφύγει στον πρόεδρο των πρωτοδικών μέσα σε δύο μήνες αφότου του γνωστοποιήθηκε η απόφαση, αν η αποβολή έγινε αντίθετα προς τους όρους του καταστατικού ή αν δεν υπήρχαν σπουδαίοι λόγοι για την αποβολή του.
  ’ρθρο 89.
  Ισοτιμία μελών.
  Όλα τα μέλη του σωματείου έχουν ίσα δικαιώματα.
  Ιδιαίτερα δικαιώματα απονέμονται ή αφαιρούνται με τη συναίνεση όλων των μελών.
  ’ρθρο 90.
  Δικαιώματα και υποχρεώσεις αυτών που
έπαψαν να είναι μέλη.
  Όσοι έπαψαν να είναι μέλη του σωματείου δεν έχουν κανένα δικαίωμα στην περιουσία του.
  Οφείλουν να καταβάλουν την εισφορά τους ανάλογα με το χρόνο που παρέμειναν μέλη.
  ’ρθρο 91.
  Αμεταβίβαστο της ιδιότητας του μέλους.
  Η ιδιότητα του μέλους, αν το καταστατικό δεν ορίζει διαφορετικά, δεν επιδέχεται αντιπροσώπευση και δεν μεταβιβάζεται ούτε κληρονομείται.
  ’ρθρο 92.
  Διοίκηση του σωματείου.
  Η διοίκηση του σωματείου, αν το καταστατικό δεν ορίζει διαφορετικά, αποτελείται από μέλη του σωματείου.
  ’ρθρο 93.
  Συνέλευση του σωματείου.
  Η συνέλευση των μελών αποτελεί το ανώτατο όργανο του σωματείου και αποφασίζει για κάθε υπόθεσή του που δεν υπάγεται στην αρμοδιότητα άλλου οργάνου. Η συνέλευση, αν το καταστατικό δεν ορίζει διαφορετικά, ιδίως εκλέγει τα πρόσωπα της διοίκησης, αποφασίζει για την είσοδο ή την αποβολή μέλους, εγκρίνει τον ισολογισμό, αποφασίζει για τη μεταβολή του σκοπού του σωματείου, για την τροποποίηση του καταστατικού και για τη διάλυση του σωματείου.
  
’ρθρο 94.
  Έργο της συνέλευσης.
  Η συνέλευση έχει την εποπτεία και τον έλεγχο των οργάνων της διοίκησης και έχει το δικαίωμα οποτεδήποτε να τα παύει, χωρίς να θίγεται το δικαίωμά τους να απαιτήσουν την αμοιβή που έχει συμφωνηθεί. Το καταστατικό δεν μπορεί να περιορίσει το δικαίωμα της συνέλευσης να παύει τα όργανα της διοίκησης για σπουδαίους λόγους και ιδίως για βαριά παράβαση των καθηκόντων τους ή για ανικανότητα να ασκήσουν την τακτική διαχείριση.
  ’ρθρο 95.
  Σύγκληση.
  Η διοίκηση συγκαλεί τη συνέλευση στις περιπτώσεις που ορίζει το καταστατικό ή κάθε φορά που επιβάλλεται από το συμφέρον του σωματείου.
  ’ρθρο 96.
  Η συνέλευση συγκαλείται, αν το ζητήσει ο αριθμός μελών που προβλέπει το καταστατικό. Αν δεν υπάρχει τέτοια πρόβλεψη, τη σύγκληση μπορεί να ζητήσει το ένα πέμπτο των μελών με αίτηση όπου αναγράφονται τα θέματα που πρόκειται να συζητηθούν.
  Αν η διοίκηση δεν εισακούσει την αίτηση, ο πρόεδρος πρωτοδικών μπορεί να εξουσιοδοτήσει τους αιτούντες να συγκαλέσουν τη συνέλευση και να ρυθμίσει τα σχετικά με την προεδρία της.
  ’ρθρο 97.
  Πώς αποφασίζει η συνέλευση.
  Η συνέλευση αποφασίζει με απόλυτη πλειοψηφία των μελών που είναι παρόντα. Απόφαση για θέμα που δεν αναγράφεται στην πρόσκληση είναι άκυρη.
  Αν όλα τα μέλη συναινέσουν εγγράφως σε ορισμένη πρόταση, μπορεί να ληφθεί απόφαση και χωρίς συνέλευση των μελών.
  ’ρθρο 98.
  Το μέλος δεν έχει δικαίωμα να ψηφίσει, αν η απόφαση αφορά την επιχείρηση δικαιοπραξίας ή την έγερση ή την κατάργηση δίκης μεταξύ του σωματείου και του μέλους ή του συζύγου του ή εξ αίματος συγγενούς του ως και τον τρίτο βαθμό.
  ’ρθρο 99.
  Για να αποφασιστεί η τροποποίηση του καταστατικού ή η διάλυση του σωματείου χρειάζεται η παρουσία των μισών τουλάχιστον μελών και πλειοψηφία των τριών τετάρτων των παρόντων.
  ’ρθρο 100.
  Για να μεταβληθεί ο σκοπός του σωματείου πρέπει να συναινέσουν όλα τα μέλη. Οι απόντες συναινούν εγγράφως.
  ’ρθρο 101.
  Ακυρότητα απόφασης.
  Απόφαση της συνέλευσης είναι άκυρη, αν αντιβαίνει στο νόμο ή στο καταστατικό. Την ακυρότητα κηρύσσει το δικαστήριο ύστερα από αγωγή μέλους που δεν συναίνεσε ή οποιουδήποτε άλλου έχει έννομο συμφέρον. Η αγωγή αποκλείεται μετά την πάροδο έξι μηνών από την απόφαση της συνέλευσης. Η απόφαση που κηρύσσει την ακυρότητα ισχύει έναντι όλων.
  
’ρθρο 102.
  Ο πρόεδρος πρωτοδικών μπορεί να αναστείλει την εκτέλεση μιας άκυρης απόφασης, αν το ζητήσει η διοίκηση του σωματείου ή μέλος του ή ο εισαγγελέας.
  ’ρθρο 103.
  Διάλυση του σωματείου.
  Το σωματείο διαλύεται οποτεδήποτε με απόφαση της συνέλευσης των μελών.
  ’ρθρο 104.
  Το σωματείο διαλύεται στις περιπτώσεις που προβλέπει το καταστατικό.
  Το σωματείο διαλύεται μόλις τα μέλη του μείνουν λιγότερα από δέκα.
  ’ρθρο 105.
  Με απόφαση του πρωτοδικείου μπορεί να διαλυθεί το σωματείο, αν το ζητήσει η διοίκησή του ή το ένα πέμπτο των μελών του ή η εποπτεύουσα αρχή: 1.αν, επειδή μειώθηκε ο αριθμός των μελών του ή από άλλα αίτια, είναι αδύνατο να αναδειχθεί διοίκηση ή γενικά να εξακολουθήσει να λειτουργεί το σωματείο σύμφωνα με το καταστατικό. 2.αν ο σκοπός του σωματείου εκπληρώθηκε ή αν από τη μακρόχρονη αδράνεια συνάγεται ότι ο σκοπός του έχει εγκαταλειφθεί. 3.αν το σωματείο επιδιώκει σκοπό διαφορετικό από εκείνον που καθορίζει το καταστατικό ή αν ο σκοπός ή η λειτουργία του σωματείου έχουν καταστεί παράνομοι ή ανήθικοι ή αντίθετοι προς τη δημόσια τάξη.
  ’ρθρο 106.
  Περιουσία σωματείου που διαλύθηκε.
  Η περιουσία σωματείου που διαλύθηκε δεν διανέμεται ποτέ στα μέλη του.
  ’ρθρο 107.
  Ενώσεις που δεν αποτελούν σωματεία.
  Ένωση προσώπων για την επιδίωξη σκοπού, όταν δεν αποτελεί σωματείο, εφόσον δεν ορίζεται διαφορετικά, διέπεται από τις διατάξεις για την εταιρία. Μόλις η ένωση αυτή μετατραπεί σε σωματείο, η περιουσία της μεταβιβάζεται στο σωματείο σύμφωνα με τις κοινές διατάξεις.
  ’ρθρο 108.
  Ίδρυμα.
  Αν με ιδρυτική πράξη μια περιουσία ορίστηκε για να εξυπηρετηθεί ορισμένος σκοπός, το ίδρυμα αποκτά προσωπικότητα με διάταγμα που εγκρίνει τη σύστασή του.
  ’ρθρο 109.
  Ιδρυτική πράξη.
  Η ιδρυτική πράξη γίνεται είτε με δικαιοπραξία εν ζωή είτε με διάταξη τελευταίας βούλησης. Η δικαιοπραξία εν ζωή απαιτείται να γίνει με συμβολαιογραφικό έγγραφο.
  ’ρθρο 110.
  Περιεχόμενο.
  Στην ιδρυτική πράξη πρέπει να καθορίζεται ο σκοπός του ιδρύματος, η περιουσία που αφιερώνεται και ο οργανισμός του.
  
(Μετά τη σελ. 192,104) Σελ. 192,105
Τεύχος Ζ12-Σελ. 7
  
Το διάταγμα που εγκρίνει το ίδρυμα μπορεί να ορίσει ή να συμπληρώσει ή να τροποποιήσει τον οργανισμό, με τον όρο ότι η θέληση του ιδρυτή θα παραμείνει σεβαστή.
  Η συμπλήρωση ή η τροποποίηση μπορεί να γίνει με τους ίδιους όρους και με μεταγενέστερο διάταγμα με την επιφύλαξη της διάταξης του άρθρου 119.
  ’ρθρο 111.
  Ανάκληση ιδρυτικής πράξης.
  Ύστερα από αίτηση του ιδρυτή το δικαστήριο μπορεί να επιτρέψει την ανάκληση της ιδρυτικής πράξης: 1.επειδή επακολούθησε απορία του ιδρυτή, 2.για σπουδαίους λόγους που δικαιολογούν την ανάκληση.
  Μετά την έκδοση του διατάγματος δεν επιτρέπεται αίτηση για ανάκληση.
  ’ρθρο 112.
  Έγκριση ιδρύματος.
  Η αρμόδια αρχή προκαλεί αυτεπαγγέλτως την έγκριση του ιδρύματος.
  ’ρθρο 113.
  Υποχρεώσεις του ιδρυτή.
  Από τη σύσταση του ιδρύματος ο ιδρυτής έχει την υποχρέωση να μεταβιβάσει σ' αυτό την περιουσία που έταξε.
  Δικαιώματα που μεταβιβάζονται με απλή εκχώρηση, εφόσον η βούληση του ιδρυτή δεν είναι αντίθετη, μεταβιβάζονται αυτοδικαίως μόλις συσταθεί το ίδρυμα.
  ’ρθρο 114.
  Ίδρυση μετά το θάνατο του ιδρυτή.
  Ίδρυμα που συνιστάται μετά το θάνατο του ιδρυτή θεωρείται ότι υφίσταται κατά το χρόνο του θανάτου του ως προς την περιουσία που έχει ταχθεί υπέρ του ιδρύματος.
  ’ρθρο 115.
  Δικαιώματα δανειστών και μεριδούχων.
  Οι δανειστές και οι νόμιμοι μεριδούχοι του ιδρυτή μπορούν να προσβάλουν τη σύσταση του ιδρύματος σύμφωνα με τις διατάξεις για τις δωρεές.
  ’ρθρο 116.
  Δικαιώματα ωφελουμένων.
  Τα πρόσωπα που ωφελούνται από το σκοπό του ιδρύματος έχουν αγωγή εναντίον του. Αν τα πρόσωπα αυτά δεν προσδιορίζονται κατά τρόπο επαρκή από την ιδρυτική πράξη, η διοίκηση του ιδρύματος τα προσδιορίζει κατά εύλογη κρίση.
  ’ρθρο 117.
  Τέλος ιδρύματος.
  Το ίδρυμα παύει να υπάρχει στις περιπτώσεις που ορίζει η ιδρυτική πράξη ή ο οργανισμός του.
  ’ρθρο 118.
  Το ίδρυμα διαλύεται με διάταγμα: 1.αν ο σκοπός του, εκπληρώθηκε ή έγινε απραγματοποίητος. 2.αν έχει παρεκκλίνει από το σκοπό του, ή αν ο σκοπός ή η λειτουργία του έγινε παράνομος ή ανήθικος ή αντίθετος προς τη δημόσια τάξη.
Σελ. 192,106
Τεύχος Ζ12-Σελ. 8
  
’ρθρο 119.
  Μεταβολή του οργανισμού.
  Ο οργανισμός του ιδρύματος μπορεί να μεταβληθεί, ακόμη και αντίθετα προς τη θέληση του ιδρυτή, αν το ζητήσει η διοίκηση του ιδρύματος και αν η μεταβολή επιβάλλεται για να συντηρηθεί η περιουσία του ή για να εκπληρωθεί ο σκοπός του.
  ’ρθρο 120.
  Μετατροπή σκοπού.
  Αν ο σκοπός του ιδρύματος έγινε απραγματοποίητος, μπορεί να δοθεί σ' αυτό, με διάταγμα που προκαλεί η αρμόδια αρχή, άλλος παραπλήσιος σκοπός, σύμφωνα με την πιθανότερη θέληση του ιδρυτή.
  ’ρθρο 121.
  Η μεταβολή του περιεχομένου ή των όρων της ιδρυτικής πράξης ως προς τις διατάξεις της που εξυπηρετούν σκοπό δημόσιο ή κοινωφελή απαγορεύεται. Όταν η θέληση του ιδρυτή καταστεί απόλυτα απραγματοποίητη, επιτρέπεται, εξαιρετικά, η περιουσία που είχε ταχθεί να διατεθεί με ειδικό νόμο για άλλο παραπλήσιο σκοπό.
  ’ρθρο 122.
  Επιτροπές εράνων.
  Επιτροπές από πέντε τουλάχιστον μέλη, που έχουν σκοπό να συγκεντρώσουν χρήματα ή άλλα αντικείμενα με εράνους, γιορτές ή άλλα παρόμοια μέσα, για την εξυπηρέτηση ορισμένου σκοπού δημόσιου ή κοινωφελούς (επιτροπές εράνων), αποκτούν προσωπικότητα με διάταγμα.
  ’ρθρο 123.
  Συστατικό διάταγμα.
  Το διάταγμα περιέχει τον οργανισμό και τα μέλη της επιτροπής και καθορίζει το έργο και την έδρα της, καθώς και το χρονικό διάστημα για να περατώσει το έργο της.
  Το διάστημα αυτό μπορεί να παραταθεί.
  ’ρθρο 124.
  Διάλυση της επιτροπής.
  Η επιτροπή παύει να υπάρχει μόλις περάσει ο χρόνος που είχε ταχθεί ή περατωθεί το έργο της.
  ’ρθρο 125.
  Η επιτροπή μπορεί να διαλυθεί με διάταγμα: 1.αν αποφασίσει η ίδια να διαλυθεί. 2.αν έχει παρεκκλίνει από το έργο της. 3.αν η εκτέλεση του έργου της έγινε ανέφικτη ή συνάγεται οπωσδήποτε ότι εγκαταλείφθηκε. 4.αν ο σκοπός έγινε παράνομος ή ανήθικος ή αντιβαίνει στη δημόσια τάξη.
  ’ρθρο 126.
  Υποκατάσταση ιδρύματος.
  Αν ο οργανισμός προβλέπει ότι η περιουσία που έχει συγκεντρωθεί από την επιτροπή θα χρησιμοποιηθεί για ορισμένο διαρκή σκοπό, για την περαιτέρω εκπλήρωσή του πρέπει να συσταθεί ίδρυμα και εφαρμόζονται οι διατάξεις για το ίδρυμα.
  
ΚΕΦΑΛΑΙΟ ΠΕΜΠΤΟ
  ΔΙΚΑΙΟΠΡΑΞΙΕΣ
  ΄Αρθρο 127.
  Ενήλικος.
  Όποιος έχει συμπληρώσει το δέκατο όγδοο έτος της ηλικίας του (ενήλικος) είναι ικανός για κάθε δικαιοπραξία.
  Ανίκανοι για δικαιοπραξία.
  "’ρθρ.128.-Ανίκανοι για δικαιοπραξία είναι: 1.όποιοι δεν έχουν συμπληρώσει το δέκατο έτος, 2.όποιοι βρίσκονται σε πλήρη στερητική δικαστική συμπαράσταση.
  Το άρθρ. 128 ΑΚ αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Περιορισμένα ικανοί
  "’ρθρ.129.-Περιορισμένη ικανότητα για δικαιοπραξία έχουν: 1.οι ανήλικοι που συμπλήρωσαν το δέκατο έτος. 2.όποιοι βρίσκονται σε μερική στερητική δικαστική συμπαράσταση, 3.όποιοι βρίσκονται σε επικουρική δικαστική συμπαράσταση".
  Το άρθρ. 129 ΑΚ αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 130.
  Δήλωση βούλησης από ανίκανο.
  Η δήλωση βούλησης από ανίκανο για δικαιοπραξία είναι άκυρη.
  "’ρθρ.131.-Η δήλωση της βούλησης είναι άκυρη αν, κατά το χρόνο που έγινε, το πρόσωπο δεν είχε συνείδηση των πράξεών του ή βρισκόταν σε ψυχική ή διανοητική διαταραχή που περιόριζε αποφασιστικά τη λειτουργία της βούλησής του.
  Οι κληρονόμοι μπορούν, μέσα σε μια πενταετία από την επαγωγή, να προσβάλλουν για έναν από τους λόγους της προηγούμενης παραγράφου τις μη χαριστικές δικαιοπραξίες που έγιναν από τον κληρονομούμενο ή προς αυτόν τότε μόνο: 1.αν κατά την κατάρτιση της δικαιοπραξίας εκκρεμούσε διαδικασία για την υποβολή του κληρονομουμένου σε δικαστική συμπαράσταση λόγω ψυχικής ή διανοητικής διαταραχής, που δεν πρόλαβε να ολοκληρωθεί ή αν μετά την κατάρτιση ο κληρονομούμενος υποβλήθηκε σε δικαστική συμπαράσταση για την παραπάνω αιτία: 2.αν η δικαιοπραξία καταρτίστηκε ενόσω αυτός βρισκόταν έγκλειστος σε ειδική για την κατάστασή του μονάδα ψυχικής υγείας, 3.αν η κατάσταση που επικαλούνται οι κληρονόμοι προκύπτει από την ίδια τη δικαιοπραξία που προσβάλλεται.
  Το άρθρ. 131 ΑΚ, αντικαταστάθηκε ως άνω από το άρθρ. 16 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  
’ρθρο 132.
  Στην περίπτωση του προηγούμενου άρθρου, αν η δήλωση απευθυνόταν σε άλλον, που αγνοούσε ανυπαίτια την κατάσταση του προσώπου με το οποίο συναλλάχθηκε, μπορεί το πρόσωπο αυτό να υποχρεωθεί κατά τις περιστάσεις να ανορθώσει τη ζημία που επήλθε από την ακυρότητα, εφόσον δεν μπορεί να καλυφθεί από αλλού.
  ’ρθρο 133.
  Δικαιοπραξίες του περιορισμένα ικανού.
  Πρόσωπα με περιορισμένη ικανότητα είναι ικανά να επιχειρήσουν δικαιοπραξία μόνο στις περιπτώσεις που ορίζει ο νόμος ή μόνο με τους όρους που τάσσει ο νόμος.
  ’ρθρο 134.
  Ανήλικος που συμπλήρωσε το δέκατο έτος.
  Ο ανήλικος που έχει συμπληρώσει το δέκατο έτος είναι ικανός για δικαιοπραξία, από την οποία αποκτά απλώς και μόνο έννομο όφελος.
  ’ρθρο 135.
  Ανήλικος που συμπλήρωσε το δέκατο τέταρτο έτος.
  Ο ανήλικος που έχει συμπληρώσει το δέκατο τέταρτο έτος μπορεί να διαθέτει ελεύθερα κάθε τι που κερδίζει από την προσωπική του εργασία ή που του δόθηκε για να το χρησιμοποιήσει ή για να το διαθέτει ελεύθερα.
  ’ρθρο 136.
  Ανήλικος που συμπλήρωσε το δέκατο
πέμπτο έτος.
  Ο ανήλικος που συμπλήρωσε το δέκατο πέμπτο έτος μπορεί, με τη γενική συναίνεση των προσώπων που ασκούν την επιμέλειά του, να συνάψει σύμβαση εργασίας ως εργαζόμενος. Αν δεν δίνεται η συναίνεση, αποφασίζει το δικαστήριο ύστερα από αίτηση του ανηλίκου.
  ’ρθρο 137.
  Ανήλικος που τελεί γάμο.
  Ο έγγαμος ανήλικος μπορεί να επιχειρεί μόνος του κάθε δικαιοπραξία απαραίτητη για να συντηρεί ή να βελτιώνει την περιουσία του ή για να αντιμετωπίζει τις ανάγκες της προσωπικής του συντήρησης και εκπαίδευσης, καθώς και τις τρέχουσες ανάγκες της οικογένειάς του. Μπορεί επίσης: 1.να εκμισθώνει μόνος τα ακίνητά του, αστικά ή αγροτικά, το πολύ για μία εξαετία. 2.να εισπράττει μόνος του εισοδήματα από την περιουσία του, 3.να διεξάγει μόνος του κάθε δίκη σχετική με τις παραπάνω δικαιοπραξίες.
  
(Αντί για τη σελ. 192,107) Σελ. 192,107 (α)
Τεύχος 1255-Σελ. 69
  
’ρθρο 138.
  Εικονική δήλωση.
  Δήλωση βούλησης που δεν έγινε στα σοβαρά παρά μόνο φαινομενικά (εικονική) είναι άκυρη.
  ’λλη δικαιοπραξία που καλύπτεται κάτω από την εικονική είναι έγκυρη αν τα μέρη την ήθελαν και συντρέχουν οι όροι που απαιτούνται για τη σύστασή της.
  ’ρθρο 139.
  Η εικονικότητα δεν βλάπτει εκείνον που συναλλάχθηκε αγνοώντας την.
  ’ρθρο 140.
  Δήλωση από πλάνη.
  Αν κάποιος καταρτίζει δικαιοπραξία και η δήλωσή του δεν συμφωνεί, από ουσιώδη πλάνη, με τη βούλησή του, έχει δικαίωμα να ζητήσει την ακύρωση της δικαιοπραξίας.
  ’ρθρο 141.
  Πλάνη ουσιώδης.
  Η πλάνη είναι ουσιώδης όταν αναφέρεται σε σημείο τόσο σπουδαίο για την όλη δικαιοπραξία, ώστε αν το πρόσωπο γνώριζε την πραγματική κατάσταση, δεν θα επιχειρούσε τη δικαιοπραξία.
  ’ρθρο 142.
  Η πλάνη που αναφέρεται σε ιδιότητες του προσώπου ή του πράγματος θεωρείται ουσιώδης, αν κατά τη συμφωνία των μερών ή με βάση την καλή πίστη και τα συναλλακτικά ήθη, οι ιδιότητες αυτές είναι τόσο σπουδαίες για την όλη δικαιοπραξία, ώστε αν το πρόσωπο γνώριζε την πραγματική κατάσταση, δεν θα επιχειρούσε τη δικαιοπραξία.
  ’ρθρο 143.
  Πλάνη ως προς τα παραγωγικά αίτια.
  Εφόσον ο νόμος δεν ορίζει διαφορετικά, πλάνη που αναφέρεται αποκλειστικά στα παραγωγικά αίτια της βούλησης δεν είναι ουσιώδης.
  ’ρθρο 144.
  Πότε αποκλείεται η ακύρωση λόγω πλάνης.
  Η δικαιοπραξία δεν ακυρώνεται λόγω της πλάνης: 1.αν ο άλλος δέχεται τη δήλωση της βούλησης όπως την εννοεί ο πλανώμενος, 2.αν η ακύρωση αντιβαίνει στην καλή πίστη.
  
  
  
Σελ. 192,108(α)
  
  
’ρθρο 145.
  Αποζημίωση λόγω της ακύρωσης.
  Όποιος αξιώνει να ακυρωθεί η δικαιοπραξία επειδή πλανήθηκε έχει υποχρέωση να ανορθώσει τη ζημία που επέρχεται από την ακύρωση στο μέτρο που δεν υπερβαίνει το διαφέρον από την έγκυρη δικαιοπραξία.
  Η υποχρέωση για αποζημίωση αποκλείεται, αν αυτός που ζημιώθηκε γνώριζε ή όφειλε να γνωρίζει την πλάνη.
  ’ρθρο 146.
  Εσφαλμένη διαβίβαση δήλωσης.
  Αν δήλωση βούλησης διαβιβάστηκε λανθασμένα, εφαρμόζονται αναλόγως οι διατάξεις για την πλάνη.
  
  
  
  
  
’ρθρο 147.
  Δήλωση ως συνέπεια απάτης.
  Όποιος παρασύρθηκε με απάτη σε δήλωση βούλησης έχει δικαίωμα να ζητήσει να ακυρωθεί η δικαιοπραξία. Αν η δήλωση απευθύνεται σε άλλον και η απάτη έγινε από τρίτον, η ακύρωση μπορεί να ζητηθεί μόνο εφόσον εκείνος προς τον οποίο απευθύνεται η δήλωση ή τρίτος που απέκτησε αμέσως δικαίωμα από αυτήν γνώριζε ή όφειλε να γνωρίζει την απάτη.
  ’ρθρο 148.
  Αν η πλάνη που προκλήθηκε από την απάτη δεν είναι ουσιώδης και το άλλο μέρος αποδέχεται τη δήλωση της βούλησης όπως τη θέλησε αυτός που απατήθηκε, το δικαστήριο μπορεί να μην ακυρώσει τη δικαιοπραξία.
  ’ρθρο 149.
  Εκείνος που απατήθηκε έχει δικαίωμα, παράλληλα με την ακύρωση της δικαιοπραξίας, να ζητήσει και την ανόρθωση κάθε άλλης ζημίας, σύμφωνα με τις διατάξεις για τις αδικοπραξίες. Έχει επίσης δικαίωμα να αποδεχτεί τη δικαιοπραξία και να ζητήσει μόνο να ανορθωθεί η ζημία.
  ’ρθρο 150.
  Δήλωση ως συνέπεια απειλής.
  Όποιος εξαναγκάστηκε σε δήλωση βούλησης με απειλή που ασκήθηκε παράνομα ή αντίθετα προς τα χρηστά ήθη από τον άλλον ή από τρίτο έχει δικαίωμα να ζητήσει να ακυρωθεί η δικαιοπραξία.
  ’ρθρο 151.
  Η απειλή πρέπει στις συγκεκριμένες συνθήκες, να προξενεί φόβο σε γνωστικό άνθρωπο και να εκθέτει σε σπουδαίο και άμεσο κίνδυνο τη ζωή, τη σωματική ακεραιότητα, την ελευθερία, την τιμή, την περιουσία αυτού που απειλήθηκε ή των προσώπων που συνδέονται μαζί του στενότατα.
  ’ρθρο 152.
  Παράλληλα με την ακύρωση της δικαιοπραξίας εκείνος που απειλήθηκε έχει δικαίωμα να ζητήσει και την ανόρθωση κάθε άλλης ζημίας σύμφωνα με τις διατάξεις για τις αδικοπραξίες. Έχει επίσης δικαίωμα να αποδεχτεί τη δικαιοπραξία και να ζητήσει μόνο την ανόρθωση της ζημίας.
  ’ρθρο 153.
  Απειλή από τρίτον.
  ΄Οποιος εξαναγκάστηκε με απειλή που ασκήθηκε από τρίτον, να απευθύνει δήλωση βούλησης σε άλλον, αν ακυρωθεί για το λόγο αυτό η δήλωση, μπορεί κατά τις περιστάσεις να υποχρεωθεί να αποζημιώσει τον άλλον, αν αυτός ούτε γνώριζε ούτε όφειλε να γνωρίζει την απειλή.
  
’ρθρο 154.
  Η ακύρωση δικαιοπραξίας λόγω πλάνης, απάτης ή απειλής επέρχεται με δικαστική απόφαση. Την ακύρωση έχουν το δικαίωμα να ζητήσουν μόνο αυτός που πλανήθηκε ή απατήθηκε ή απειλήθηκε και οι κληρονόμοι τους.
  ’ρθρο 155.
  Αγωγή για ακύρωση.
  Η αγωγή για ακύρωση απευθύνεται κατά του άλλου συμβαλλομένου. αν πρόκειται για μονομερή δικαιοπραξία, απευθύνεται κατά εκείνου που αντλεί άμεσα από αυτήν έννομο συμφέρον.
  ’ρθρο 156.
  Απόσβεση του δικαιώματος για ακύρωση.
  Η παραίτηση του δικαιούχου επιφέρει απόσβεσή του δικαιώματος για ακύρωση. Η παραίτηση, ρητή ή σιωπηρή,δεν είναι ανάγκη να απευθυνθεί σε άλλον.
  ’ρθρο 157.
  Όταν περάσουν δύο χρόνια από τη δικαιοπραξία επέρχεται απόσβεση του δικαιώματος για ακύρωση. Αν η πλάνη ή η απάτη ή η απειλή εξακολούθησαν και μετά τη δικαιοπραξία, η διετία αρχίζει από τότε που πέρασε η κατάσταση αυτή. Σε καμιά περίπτωση δεν επιτρέπεται ακύρωση όταν περάσουν είκοσι χρόνια από τη δικαιοπραξία.
  ’ρθρο 158.
  Η τήρηση τύπου για τη δικαιοπραξία απαιτείται μόνο όπου το ορίζει ο νόμος.
  ’ρθρο 159.
  Δικαιοπραξία για την οποία δεν τηρήθηκε ο τύπος που απαιτεί ο νόμος, εφόσον δεν ορίζεται το αντίθετο, είναι άκυρη.
  Σε περίπτωση αμφιβολίας είναι επίσης άκυρη η δικαιοπραξία, αν δεν τηρήθηκε ο τύπος που είχαν καθορίσει τα μέρη. Αλλά η εκπλήρωση της δικαιοπραξίας με επίγνωση της έλλειψης του τύπου, θεραπεύει την έλλειψη αυτή.
  ’ρθρο 160.
  Έγγραφος τύπος.
  Αν ο νόμος ή τα μέρη όρισαν για τη δικαιοπραξία έγγραφο τύπο, το έγγραφο πρέπει να έχει την ιδιόχειρη υπογραφή του εκδότη.
  Αν πρόκειται για σύμβαση, η υπογραφή των συμβαλλομένων πρέπει να τεθεί στο ίδιο έγγραφο. Αν συνταχθούν για τη σύμβαση περισσότερα πρωτότυπα, αρκεί η υπογραφή του κάθε μέρους στο έγγραφο που προορίζεται για το άλλο.
  
(Μετά τη σελ. 192,108 (α) Σελ. 192,1081
Τεύχος 1255-Σελ. 71
  
’ρθρο 161.
  Το συμβολαιογραφικό έγγραφο αναπληρώνει τον έγγραφο τύπο. Αν πρόκειται για σύμβαση, η αποδοχή της πρότασης μπορεί να γίνει και με χωριστό συμβολαιογραφικό έγγραφο.
  ’ρθρο 162.
  Επιστολές, τηλεγραφήματα.
  Αν ο έγγραφος τύπος ορίστηκε από τα μέρη, αρκούν, σε περίπτωση αμφιβολίας, και ενυπόγραφες επιστολές ή τα πρωτότυπα τηλεγραφημάτων.
  ’ρθρο 163.
  Υπογραφή με μηχανικό μέσο.
  Αποτύπωση της υπογραφής με μηχανικό μέσο ισχύει ως ιδιόχειρη υπογραφή, αν πρόκειται για ανώνυμους τίτλους που εκδίδονται σε μεγάλο αριθμό.
  ’ρθρο 164.
  Τροποποίηση τυπικής δικαιοπραξίας.
  Ο τύπος που ο νόμος ορίζει για τη δικαιοπραξία απαιτείται και για τις τροποποιήσεις της.
  ’ρθρο 165.
  Ρήτρα για τη σύνταξη εγγράφου.
  Αν τα μέρη επιφυλάχθηκαν να συντάξουν έγγραφο για σύμβαση που καταρτίστηκε μεταξύ τους, σε περίπτωση αμφιβολίας η σύμβαση ισχύει και αν δεν συνταχθεί το έγγραφο.
  ’ρθρο 166.
  Προσύμφωνο.
  Η σύμβαση με την οποία τα μέρη ανέλαβαν την υποχρέωση να συνάψουν ορισμένη σύμβαση (προσύμφωνο) υπόκειται στον τύπο που ο νόμος ορίζει για τη σύμβαση που πρέπει να συναφθεί.
  ’ρθρο 167.
  Δήλωση που απευθύνεται σε άλλον.
  Η δήλωση της βούλησης έχει νομική ενέργεια μόνο αφότου περιέλθει στο πρόσωπο στο οποίο απαιτείται να απευθυνθεί.
  ’ρθρο 168.
  Η δήλωση της βούλησης δεν έχει καμιά ενέργεια, αν προηγουμένως ή ταυτόχρονα περιήλθε σ' εκείνον στον οποίο απευθύνεται ανάκλησή της.
  
  
  
Σελ. 192,1082
Τεύχος 1255-Σελ. 72
  
  
’ρθρο 169.
  Ο θάνατος αυτού που δήλωσε τη βούλησή του δεν επιδρά στο κύρος της δήλωσης. Το ίδιο ισχύει και για τη μεταγενέστερη δικαιοπρακτική του ανικανότητα.
  ’ρθρο 170.
  Δήλωση προς ανίκανο.
  Η δήλωση της βούλησης είναι άκυρη εφόσον το πρόσωπο στο οποίο έγινε δεν είχε την ικανότητα για δικαιοπραξία.
  ’ρθρ.171.-"Δήλωση της βούλησης προς πρόσωπο που δεν είχε συνείδηση των πράξεων του ή που βρίσκεται σε ψυχική ή διανοητική διαταραχή, η οποία περιορίζει αποφασιστικά τη λειτουργία της βούλησής τους, είναι άκυρη".
  Η μέσα σε " " παράγραφος του άρθρ. 171 ΑΚ, αντικαταστάθηκε ως άνω, από το άρθρ. 16 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  Αν αυτός που δήλωσε αγνοούσε ανυπαίτια την κατάσταση του προσώπου, μπορεί κατά τις περιστάσεις το πρόσωπο αυτό να υποχρεωθεί να ανορθώσει τη ζημία του από την ακυρότητα, εφόσον δεν μπορεί να καλυφθεί από αλλού.

  
’ρθρο 172.
  Δήλωση προς περιορισμένα ικανό.
  Δήλωση βούλησης προς πρόσωπο με περιορισμένη δικαιοπρακτική ικανότητα είναι άκυρη, αν αυτό δεν είχε ικανότητα για τη δικαιοπραξία στην οποία η δήλωση αποσκοπούσε.
  ’ρθρο 173.
  Ερμηνεία της δήλωσης.
  Κατά την ερμηνεία της δήλωσης βουλήσεως αναζητείται η αληθινή βούληση χωρίς προσήλωση στις λέξεις.
  ’ρθρο 174.
  Δικαιοπραξία απαγορευμένη.
  Δικαιοπραξία που αντιβαίνει σε απαγορευτική διάταξη του νόμου, αν δεν συνάγεται κάτι άλλο, είναι άκυρη.
  ’ρθρο 175.
  Απαγόρευση διάθεσης.
  Η διάθεση ενός αντικειμένου είναι άκυρη αν ο νόμος την απαγορεύει. Αν η απαγόρευση έχει οριστεί για το συμφέρον ορισμένων προσώπων, την ακυρότητα μπορούν να προτείνουν μόνο αυτά.
  ’ρθρο 176.
  Αν την απαγόρευση του προηγούμενου άρθρου έχει τάξει δικαστική απόφαση, ισχύει ό,τι και στην απαγόρευση από το νόμο.
  ’ρθρο 177.
  Δικαιοπραξία που περιορίζει την εξουσία διάθεσης απαλλοτριωτού δικαιώματος, εφόσον ο νόμος δεν ορίζει κάτι άλλο, έχει ενοχική μόνο ενέργεια και δεν επιδρά στο κύρος της διάθεσης.
  ’ρθρο 178.
  Δικαιοπραξία αντίθετη προς τα χρηστά ήθη.
  Δικαιοπραξία που αντιβαίνει στα χρηστά ήθη είναι άκυρη.
  ’ρθρο 179.
  ’κυρη ως αντίθετη προς τα χρηστά ήθη είναι ιδίως η δικαιοπραξία με την οποία δεσμεύεται υπερβολικά η ελευθερία του προσώπου ή η δικαιοπραξία με την οποία εκμεταλλεύεται κάποιος την ανάγκη, την κουφότητα ή την απειρία του άλλου και πετυχαίνει έτσι να συνομολογήσει ή να πάρει για τον εαυτό του ή τρίτο, για κάποια παροχή, περιουσιακά ωφελήματα, που, κατά τις περιστάσεις, βρίσκονται σε φανερή δυσαναλογία προς την παροχή.
  ’ρθρο 180.
  Έννοια της ακυρότητας.
  Η άκυρη δικαιοπραξία θεωρείται σαν να μην έγινε.
  
’ρθρο 181.
  Η ακυρότητα μέρους συνεπιφέρει την ακυρότητα ολόκληρης της δικαιοπραξίας, αν συνάγεται ότι δεν θα είχε επιχειρηθεί χωρίς το άκυρο μέρος.
  ’ρθρο 182.
  Μετατροπή.
  Όταν η άκυρη δικαιοπραξία περιέχει τα στοιχεία άλλης δικαιοπραξίας, αυτή ισχύει εφόσον συνάγεται ότι τα μέρη θα την ήθελαν, αν ήξεραν την ακυρότητα.
  ’ρθρο 183.
  Επικύρωση.
  Επικύρωση άκυρης δικαιοπραξίας ισχύει σαν νέα κατάρτισή της.
  Αν οι συμβαλλόμενοι επικυρώσουν άκυρη σύμβαση, σε περίπτωση αμφιβολίας δημιουργείται αμοιβαία μεταξύ τους υποχρέωση για κάθε παροχή που θα όφειλαν, αν η σύμβαση ήταν έγκυρη από την αρχή.
  ’ρθρο 184.
  Ενέργεια ακύρωσης.
  Η ακυρώσιμη δικαιοπραξία μετά την ακύρωσή της εξομοιώνεται με την εξαρχής άκυρη με την επιφύλαξη των διατάξεων που αφορούν εμπράγματα δικαιώματα που τρίτος απέκτησε από σύμβαση που ακυρώθηκε.
  ’ρθρο 185.
  Πρόταση για σύμβαση.
  Όποιος προτείνει τη σύναψη σύμβασης δεσμεύεται όλο το χρονικό διάστημα μέσα στο οποίο μπορεί να την αποδεχτεί εκείνος στον οποίο έγινε η πρόταση.
  ’ρθρο 186.
  Ανάκληση πρότασης.
  Όποιος πρότεινε τη σύναψη μιας σύμβασης έχει το δικαίωμα να ανακαλέσει την πρόταση, αν απέκλεισε τη δέσμευσή του από την πρόταση ή αν από τη φύση της σύμβασης ή από τις ειδικές περιστάσεις συνάγεται ότι αποκλείεται η δέσμευση.
  ’ρθρο 187.
  Απόσβεση πρότασης.
  Η πρόταση για τη σύναψη σύμβασης αποσβήνεται αν αποκρούστηκε ή αν δεν έγινε αποδεκτή έγκαιρα κατά τις διατάξεις των άρθρων 189 έως 194.
  
  
(Αντί για τη σελ. 192,109) Σελ. 192,109 (α)
Τεύχος 1255-Σελ. 73
  
  
’ρθρο 188.
  Θάνατος ή ανικανότητα μετά την πρόταση.
  Η πρόταση, εφόσον απ' αυτήν δεν συνάγεται το αντίθετο, παραμένει ισχυρή και αν ακόμη, πριν γίνει δεκτή, αυτός που την έκανε ή αυτός στον οποίο απευθύνεται πέθανε ή έγινε ανίκανος για δικαιοπραξία.
  ’ρθρο 189.
  Αποδοχή της πρότασης.
  Η αποδοχή της πρότασης για τη σύναψη σύμβασης απαιτείται να περιέλθει σ' αυτόν που πρότεινε μέσα στην προθεσμία που είχε τάξει. Αν δεν είχε τάξει προθεσμία, η αποδοχή πρέπει να περιέλθει σ' αυτόν έως τη στιγμή που κατά τις περιστάσεις ήταν υποχρεωμένος να την περιμένει.
  ’ρθρο 190.
  Καθυστερημένη αποδοχή.
  Δήλωση αποδοχής που είχε αποσταλεί έγκαιρα, έφτασε όμως εκπρόθεσμα σ' αυτόν που είχε προτείνει, ισχύει, εκτός αν αυτός ειδοποιήσει αμέσως για την καθυστέρηση τον αποδεχόμενο.
  ’ρθρο 191.
  Καθυστερημένη αποδοχή πρότασης θεωρείται σαν νέα πρόταση. Αποδοχή με τροποποιήσεις θεωρείται σαν αποποίηση με νέα πρόταση.
  ’ρθρο 192.
  Κατάρτιση της σύμβασης.
  Η σύμβαση συντελείται μόλις περιέλθει σ' αυτόν που πρότεινε η δήλωση αποδοχής της πρότασής του.
  ’ρθρο 193.
  Η σύμβαση συντελείται με μόνη την αποδοχή, αν από το περιεχόμενο της πρότασης ή από τα συναλλακτικά ήθη ή από τις ειδικές περιστάσεις συνάγεται ότι δεν είναι ανάγκη να περιέλθει η αποδοχή σ' αυτόν που έκανε την πρόταση. Στην περίπτωση αυτή η πρόταση αποσβήνεται από τη στιγμή που θα περάσει η κατά τις περιστάσεις εύλογη προθεσμία για την αποδοχή της πρότασης.
  
  
  
Σελ. 192,110 (α)
Τεύχος 1255-Σελ 74
  
  
’ρθρο 194.
  Αν η σύμβαση καταρτίζεται με συμβολαιογραφικό έγγραφο χωρίς να είναι ταυτόχρονα παρόντα και τα δύο μέρη, συντελείται, αν δεν έχει οριστεί κάτι άλλο, μόλις συνταχθεί το συμβολαιογραφικό έγγραφο για την αποδοχή της πρότασης.
  Στην περίπτωση αυτή η πρόταση αποσβήνεται από τη στιγμή που θα περάσει η κατά τις περιστάσεις εύλογη προθεσμία για την αποδοχή της πρότασης.
  ’ρθρο 195.
  Έλλειψη συμφωνίας σε μερικά σημεία.
  Σε περίπτωση αμφιβολίας η σύμβαση δεν είναι καταρτισμένη, εφόσον τα μέρη δεν συμφώνησαν σε όλα τα σημεία της.
  ’ρθρο 196.
  Αν τα μέρη θεωρούν ότι η σύμβαση έχει συνομολογηθεί αν και δεν έχουν συμφωνήσει σε κάποιο όρο της, ισχύει ό,τι συμφώνησαν, εφόσον συνάγεται ότι η σύμβαση θα καταρτιζόταν και χωρίς τα μέρη να αποφασίσουν για τον όρο αυτόν.
  ’ρθρο 197.
  Ευθύνη από τις διαπραγματεύσεις.
  Κατά τις διαπραγματεύσεις για τη σύναψη σύμβασης τα μέρη οφείλουν αμοιβαία να συμπεριφέρονται σύμφωνα με την καλή πίστη και τα συναλλακτικά ήθη.
  
’ρθρο 198.
  Όποιος κατά τις διαπραγματεύσεις για τη σύναψη σύμβασης προξενήσει υπαίτια στον άλλο ζημία είναι υποχρεωμένος να την ανορθώσει και αν ακόμη η σύμβαση δεν καταρτίστηκε.
  Για την παραγραφή της αξίωσης αυτής εφαρμόζεται αναλόγως η διάταξη για την παραγραφή των απαιτήσεων από αδικοπραξία.
  ’ρθρο 199.
  Σύμβαση με πλειστηριασμό.
  Σε περίπτωση πλειστηριασμού η σύμβαση, εφόσον δεν συνάγεται κάτι άλλο, ολοκληρώνεται με την κατακύρωση. Αν δεν συνάγεται κάτι άλλο, ο υπερθεματιστής δεσμεύεται ωσότου δοθεί μεγαλύτερη προσφορά ή ωσότου ματαιωθεί η κατακύρωση.
  ’ρθρο 200.
  Ερμηνεία συμβάσεων.
  Οι συμβάσεις ερμηνεύονται όπως απαιτεί η καλή πίστη, αφού ληφθούν υπόψη και τα συναλλακτικά ήθη.
  ΚΕΦΑΛΑΙΟ ΕΚΤΟ
  ΑΙΡΕΣΕΙΣ ΚΑΙ ΠΡΟΘΕΣΜΙΕΣ
  ’ρθρο 201.
  Αίρεση αναβλητική.
  Αν με τη δικαιοπραξία τα αποτελέσματά της εξαρτήθηκαν από γεγονός μελλοντικό και αβέβαιο (αίρεση αναβλητική), τα αποτελέσματα αυτά επέρχονται μόλις συμβεί το γεγονός (πλήρωση της αίρεσης).
  ’ρθρο 202.
  Αίρεση διαλυτική.
  Αν με τη δικαιοπραξία εξαρτήθηκε η ανατροπή των αποτελεσμάτων της από γεγονός μελλοντικό και αβέβαιο (αίρεση διαλυτική), μόλις συμβεί το γεγονός αυτό παύει η ενέργεια της δικαιοπραξίας και επανέρχεται αυτοδικαίως η προηγούμενη κατάσταση.
  ’ρθρο 203.
  Ενέργεια αιρέσεων.
  Αν σύμφωνα με το περιεχόμενο της δικαιοπραξίας τα αποτελέσματα της πλήρωσης της αίρεσης ανατρέχουν σε χρόνο προγενέστερο από την πλήρωσή της, το καθένα από τα μέρη είναι υποχρεωμένο να παράσχει στο άλλο ό,τι αυτό θα είχε αν τα αποτελέσματα είχαν επέλθει κατά το προγενέστερο αυτό χρονικό σημείο.
  ’ρθρο 204.
  Όποιος έχει δικαίωμα που εξαρτάται από αίρεση, μπορεί, αν πληρώθηκε η αίρεση, να ζητήσει αποζημίωση από τον άλλο εφόσον κατά τη διάρκεια της αβεβαιότητας ματαίωσε ή έβλαψε υπαίτια το δικαίωμα που εξαρτάται από την αίρεση.
  [Το άρθρο 205 καταργήθηκε με το άρθρο 53 Εισ. ΝΚΠολ.Δ].
  ’ρθρο 206.
  Διάθεση όσο εκκρεμεί η αίρεση.
  Μετά την πλήρωση της αίρεσης κάθε διάθεση του αντικειμένου της δικαιοπραξίας, που επιχειρήθηκε όσο εκκρεμούσε η αίρεση, είναι αυτοδικαίως άκυρη, εφόσον ματαιώνει ή βλάπτει το αποτέλεσμα που εξαρτάται από την αίρεση.
  Το ίδιο ισχύει και αν, όσο εκκρεμούσε η αίρεση, το αντικείμενο εκποιήθηκε με αναγκαστική εκτέλεση.
  
’ρθρο 207.
  Πλασματική πλήρωση ή μη πλήρωση της
αίρεσης.
  Η αίρεση θεωρείται ότι πληρώθηκε, αν την πλήρωσή της εμπόδισε αντίθετα προς την καλή πίστη εκείνος που θα ζημιωνόταν από την πλήρωσή της.
  Η αίρεση θεωρείται ότι δεν πληρώθηκε, αν την πλήρωσή της προκάλεσε αντίθετα προς την καλή πίστη εκείνος που θα τον ωφελούσε η πλήρωσή της.
  ’ρθρο 208.
  Αίρεση ακατανόητη, παράνομη κλπ.
  Αίρεση ακατανόητη ή αντιφατική ή αίρεση, που προσδίνει παράνομο ή ανήθικο περιεχόμενο στη δικαιοπραξία την καθιστά άκυρη.
  Αίρεση αδύνατη ως αναβλητική καθιστά άκυρη τη δικαιοπραξία. ως διαλυτική δεν έχει καμιά ενέργεια.
  ’ρθρο 209.
  Χρόνος από τον οποίο κρίνονται τα στοιχεία
της δικαιοπραξίας.
  Όταν πρόκειται για δικαιοπραξία με αναβλητική αίρεση, τα στοιχεία της που αφορούν τον τύπο και το πρόσωπο κρίνονται με βάση το χρόνο της σύναψης της δικαιοπραξίας. τα στοιχεία που αφορούν το αντικείμενο της δικαιοπραξίας κρίνονται με βάση το χρόνο της πλήρωσης της αίρεσης.
  ’ρθρο 210.
  Προθεσμία αναβλητική και διαλυτική.
  Αν με τη δικαιοπραξία έχει οριστεί ότι τα αποτελέσματά της αρχίζουν από ορισμένο χρονικό σημείο (αναβλητική προθεσμία) ή παύουν από ορισμένο χρονικό σημείο (διαλυτική προθεσμία), εφαρμόζονται αναλόγως οι διατάξεις για τις αναβλητικές και τις διαλυτικές αιρέσεις.
  ΚΕΦΑΛΑΙΟ ΕΒΔΟΜΟ
  ΑΝΤΙΠΡΟΣΩΠΕΥΣΗ ΚΑΙ
ΠΛΗΡΕΞΟΥΣΙΟΤΗΤΑ
  ’ρθρο 211.
  ’μεση αντιπροσώπευση.
  Δήλωση βούλησης από κάποιον (αντιπρόσωπο) στο όνομα άλλου (αντιπροσωπευομένου) μέσα στα όρια της εξουσίας αντιπροσώπευσης ενεργεί αμέσως υπέρ και κατά του αντιπροσωπευομένου. Το αποτέλεσμα αυτό επέρχεται είτε η δήλωση γίνει ρητά στο όνομα του αντιπροσωπευομένου είτε συνάγεται από τις περιστάσεις ότι έγινε στο όνομά του. Η διάταξη αυτή εφαρμόζεται αναλόγως και όταν η δήλωση της βούλησης απευθύνεται προς τον αντιπρόσωπο.
  ’ρθρο 212.
  Ερμηνευτικός κανόνας.
  Αν δεν μπορεί να διαγνωστεί ότι κάποιος ενεργεί στο όνομα άλλου, θεωρείται ότι ενεργεί στο δικό του όνομα.
  ’ρθρο 213.
  Ικανότητα αντιπροσώπου.
  Όποιος έχει περιορισμένη δικαιοπρακτική ικανότητα μπορεί να επιχειρήσει δικαιοπραξία ως αντιπρόσωπος άλλου.
  
  
(Μετά τη σελ. 192,110) Σελ. 192,111
Τεύχος Ζ12-Σελ. 13
  
’ρθρο 214.
  Στοιχεία που κρίνονται από τον αντιπρόσωπο.
  Τα ελαττώματα της βούλησης, η γνώση ή η υπαίτια άγνοια ορισμένων περιστατικών, καθώς και η επίδρασή τους στη δικαιοπραξία κρίνονται από το πρόσωπο του αντιπροσώπου.
  ’ρθρο 215.
  Αν ο αντιπρόσωπος ενέργησε σύμφωνα με ορισμένες οδηγίες του αντιπροσωπευομένου, δεν μπορεί ο αντιπροσωπευόμενος να επικαλεστεί την άγνοια του αντιπροσώπου για περιστατικά που ο ίδιος γνώριζε ή όφειλε να γνωρίζει.
  ’ρθρο 216.
  Πληρεξουσιότητα.
  Η εξουσία αντιπροσώπευσης παρέχεται με τη σχετική δικαιοπραξία (πληρεξουσιότητα).
  ’ρθρο 217.
  Η πληρεξουσιότητα μπορεί να δοθεί με δήλωση προς τον εξουσιοδοτούμενο ή προς τον τρίτο, με τον οποίο επιχειρείται η δικαιοπραξία.
  Εφόσον δεν συνάγεται κάτι άλλο, η δήλωση υποβάλλεται στον τύπο που απαιτείται για τη δικαιοπραξία την οποία αφορά η πληρεξουσιότητα.
  ’ρθρο 218.
  Ανάκληση πληρεξουσιότητας.
  Η πληρεξουσιότητα παύει με ανάκληση. Η παραίτηση από το δικαίωμα της ανάκλησης είναι άκυρη, εφόσον η πληρεξουσιότητα αφορά αποκλειστικά το συμφέρον του αντιπροσωπευομένου.
  ’ρθρο 219.
  Η ανάκληση της πληρεξουσιότητας γίνεται με δήλωση προς τον πληρεξούσιο ή τον τρίτο.
  ’ρθρο 220.
  Η πληρεξουσιότητα που δόθηκε με συμβολαιογραφικό έγγραφο ανακαλείται μόνο κατά τον ίδιο τύπο.
  ’ρθρο 221.
  Αν η πληρεξουσιότητα δόθηκε με δήλωση προς τον τρίτο, η δήλωση ανάκλησης γίνεται μόνο προς αυτόν.
  ’ρθρο 222.
  Παύση της πληρεξουσιότητας.
  Η πληρεξουσιότητα, εφόσον δεν συνάγεται το αντίθετο, παύει από τη στιγμή που περατώθηκε η έννομη σχέση στην οποία στηρίζεται, όπως είναι ιδίως η σύμβαση εντολής, εταιρίας, εργασίας.
  ’ρθρο 223.
  Η πληρεξουσιότητα, εφόσον δεν συνάγεται το αντίθετο, παύει με το θάνατο ή τη δικαιοπρακτική ανικανότητα αυτού που έδωσε ή αυτού που έλαβε την πληρεξουσιότητα.
  ’ρθρο 224.
  Δικαιοπραξία μετά την παύση.
  Δικαιοπραξία που επιχειρήθηκε μετά την παύση της πληρεξουσιότητας από πληρεξούσιο που αγνοούσε την παύση ισχύει υπέρ και κατά του αντιπροσωπευομένου ή των καθολικών του διαδόχων, εκτός αν ο τρίτος γνώριζε ή όφειλε να γνωρίζει την παύση της πληρεξουσιότητας.
Σελ. 192,112
Τεύχος Ζ12-Σελ. 14
  
’ρθρο 225.
  Αν ο πληρεξούσιος κατά την επιχείρηση της δικαιοπραξίας με τον τρίτο γνώριζε ότι η πληρεξουσιότητα είχε πάψει, ο αντιπροσωπευόμενος που επικαλείται κατά του τρίτου την παύση αυτή, μπορεί κατά τις περιστάσεις να υποχρεωθεί σε εύλογη αποζημίωσή του, αν του ήταν εύκολο να έχει γνωστοποιήσει την παύση στον τρίτο.
  ’ρθρο 226.
  Μονομερής δικαιοπραξία χωρίς επίδειξη 
του πληρεξουσίου.
  Μονομερής δικαιοπραξία που επιχειρείται προς άλλον χωρίς επίδειξη του πληρεξουσίου εγγράφου είναι άκυρη, αν ο άλλος προς τον οποίο γίνεται την αποκρούσει χωρίς υπαίτια καθυστέρηση.
  ’ρθρο 227.
  Υποχρέωση απόδοσης του πληρεξουσίου.
  Όταν η πληρεξουσιότητα πάψει, ο πληρεξούσιος και κάθε άλλος κάτοχος είναι υποχρεωμένος να αποδώσει το πληρεξούσιο έγγραφο ή να το καταθέσει σε δημόσια αρχή. δεν έχει το δικαίωμα να αντιτάξει επίσχεσή του.
  ’ρθρο 228.
  Βεβαίωση ότι έπαψε η πληρεξουσιότητα.
  Όποιος έχει δώσει έγγραφη πληρεξουσιότητα έχει το δικαίωμα να ζητήσει από το δικαστήριο να βεβαιώσει την παύση της πληρεξουσιότητας και να κηρύξει ανίσχυρο το πληρεξούσιο έγγραφο. Περίληψη του διατακτικού της απόφασης δημοσιεύεται στον τύπο κατά τον τρόπο που ορίζει η απόφαση. Όταν περάσει ένας μήνας από τη δημοσίευση αυτή, το πληρεξούσιο έγγραφο είναι ανίσχυρο.
  ’ρθρο 229.
  Έλλειψη πληρεξουσιότητας.
  Αν μια σύμβαση συνομολογήθηκε στο όνομα άλλου χωρίς την πληρεξουσιότητά του, το κύρος της εξαρτάται από την έγκριση του αντιπροσωπευομένου. Ο αντισυμβαλλόμενος έχει το δικαίωμα να ζητήσει να εγκρίνει ρητά ο αντιπροσωπευόμενος τη σύμβαση μέσα σε εύλογη προθεσμία που καθορίζει ο ίδιος.
  ’ρθρο 230.
  Ο αντισυμβαλλόμενος έχει το δικαίωμα έως την έγκριση να υπαναχωρήσει από τη σύμβαση, εφόσον κατά τη συνομολόγησή της δεν γνώριζε την έλλειψη της πληρεξουσιότητας. Η υπαναχώρηση μπορεί να δηλωθεί και προς τον αντιπρόσωπο.

  
’ρθρο 231.
  Συνέπειες της έλλειψης.
  Όποιος κατάρτισε μια σύμβαση ως αντιπρόσωπος, εφόσον δεν αποδεικνύει την εξουσία αντιπροσώπευσης ή δεν εγκρίνει τη σύμβαση ο αντιπροσωπευόμενος, έχει την υποχρέωση, κατ' επιλογήν του αντισυμβαλλομένου, ή να εκτελέσει ο ίδιος τη σύμβαση ή να καταβάλει αποζημίωση.
  Αν ο αντιπρόσωπος αγνοούσε την έλλειψη εξουσίας, έχει την υποχρέωση να ανορθώσει τη ζημία που έπαθε ο αντισυμβαλλόμενος επειδή πίστεψε ότι υπήρχε η εξουσία, εφόσον η ζημία δεν υπερβαίνει το διαφέρον από την έγκυρη σύμβαση.
  Ο αντιπρόσωπος απαλλάσσεται από κάθε υποχρέωση, αν ο αντισυμβαλλόμενος γνώριζε ή όφειλε να γνωρίζει ότι δεν υπήρχε εξουσία αντιπροσώπευσης.
  ’ρθρο 232.
  Μονομερής δικαιοπραξία που επιχειρήθηκε από αντιπρόσωπο χωρίς να έχει εξουσία αντιπροσώπευσης είναι άκυρη.
  ’ρθρο 233.
  Μονομερής δικαιοπραξία που επιχειρείται προς άλλον από αντιπρόσωπο ο οποίος δεν έχει εξουσία, εφόσον ο άλλος δεν την απέκρουσε γι' αυτό το λόγο, είναι ισχυρή αφότου την ενέκρινε ο αντιπροσωπευόμενος. Το άλλο μέρος έχει το δικαίωμα να ζητήσει να εγκρίνει ρητά τη δικαιοπραξία ο αντιπροσωπευόμενος μέσα σε εύλογη προθεσμία που του καθορίζει.
  Η διάταξη αυτή εφαρμόζεται αναλόγως και όταν πρόκειται για μονομερή δικαιοπραξία, που επιχειρήθηκε με τη συναίνεσή του προς αντιπρόσωπο που στερείται την εξουσία για αντιπροσώπευση.
  ’ρθρο 234.
  Όποιος επιχείρησε ως αντιπρόσωπος μονομερή δικαιοπραξία προς άλλον, εφόσον δεν αποδεικνύει την εξουσία αντιπροσώπευσης ή δεν εγκρίνει τη δικαιοπραξία ο αντιπροσωπευόμενος, ευθύνεται κατά τη διάταξη του άρθρου 231 που εφαρμόζεται αναλόγως.
  ’ρθρο 235.
  Δικαιοπραξία του αντιπροσώπου με τον εαυτό του.
  Ο αντιπρόσωπος δεν μπορεί να επιχειρήσει στο όνομα του αντιπροσωπευομένου δικαιοπραξία με τον εαυτό του ατομικά ή με την ιδιότητά του ως αντιπροσώπου άλλου, εκτός αν ο αντιπροσωπευόμενος είχε επιτρέψει τη δικαιοπραξία ή αυτή συνίσταται αποκλειστικά στην εκπλήρωση υποχρέωσης.
  Αυτοσύμβαση που δεν έχει περιβληθεί τον τύπο του συμβολαιογραφικού εγγράφου είναι άκυρη.
  ΚΕΦΑΛΑΙΟ ΟΓΔΟΟ
  ΣΥΝΑΙΝΕΣΗ ΚΑΙ ΕΓΚΡΙΣΗ
  ’ρθρο 236.
  Συναίνεση.
  Αν για να είναι έγκυρη μια δικαιοπραξία χρειάζεται η συγκατάθεση τρίτου (συναίνεση), αυτή παρέχεται με δήλωση προς το ένα ή το άλλο μέρος, και, εφόσον ο νόμος δεν ορίζει διαφορετικά, δεν είναι ανάγκη να γίνει με τον τύπο που απαιτείται για τη δικαιοπραξία.
  
’ρθρο 237.
  Ανάκληση της συναίνεσης.
  Ανάκληση της συναίνεσης επιτρέπεται μέχρις ότου επιχειρηθεί η δικαιοπραξία και δηλώνεται προς εκείνο από τα μέρη προς το οποίο είχε δοθεί η συναίνεση. Η ανάκληση αποκλείεται, αν αυτό συνάγεται από την ίδια τη συναίνεση ή από την έννομη σχέση στην οποία στηρίζεται η συναίνεση.
  ’ρθρο 238.
  Έγκριση.
  Η συγκατάθεση που παρέχεται μετά την επιχείρηση της δικαιοπραξίας (έγκριση), εφόσον δεν ορίζεται το αντίθετο, ανατρέχει στο χρόνο της δικαιοπραξίας. Από την αναδρομική ενέργεια δεν επηρεάζονται τα δικαιώματα που τρίτοι απέκτησαν πριν από την έγκριση.
  ’ρθρο 239.
  Διάθεση από μη δικαιούχο.
  Διάθεση αντικειμένου από μη δικαιούχο είναι έγκυρη, αν έγινε με τη συναίνεση του δικαιούχου.
  Διάθεση χωρίς αυτή τη συναίνεση, εφόσον ο νόμος δεν ορίζει διαφορετικά, ισχυροποιείται αν ο δικαιούχος την εγκρίνει ή αν αυτός που διέθεσε αποκτήσει το αντικείμενο ή κληρονομηθεί από το δικαιούχο. Στις δύο τελευταίες περιπτώσεις, αν έγιναν περισσότερες διαθέσεις ασυμβίβαστες μεταξύ τους, υπερισχύει η προγενέστερη.
  ΚΕΦΑΛΑΙΟ ΕΝΑΤΟ
  ΠΡΟΘΕΣΜΙΕΣ
  ’ρθρο 240.
  Στις προθεσμίες που καθορίζονται με νόμο, δικαστική απόφαση ή δικαιοπραξία ισχύουν οι ερμηνευτικές διατάξεις των άρθρων 241 έως 246.
  ’ρθρο 241.
  Έναρξη.
  Η προθεσμία αρχίζει την επόμενη της ημέρας όπου έγινε το γεγονός που αποτελεί την αφετηρία της.
  Για τη συμπλήρωση της ενηλικίωσης υπολογίζεται και η ημέρα της γέννησης.
  ’ρθρο 242.
  Λήξη.
  Η προθεσμία λήγει όταν περάσει ολόκληρη η τελευταία ημέρα και, αν είναι κατά το νόμο εορτάσιμη, όταν περάσει ολόκληρη η επόμενη εργάσιμη.
  ’ρθρο 243.
  Εβδομάδα, μήνας, χρόνος.
  Προθεσμία που έχει υπολογιστεί σε εβδομάδες λήγει μόλις περάσει η αντίστοιχη ομώνυμη ημέρα της τελευταίας εβδομάδας.
  Προθεσμία που έχει προσδιοριστεί σε μήνες λήγει μόλις περάσει η ημέρα του τελευταίου μηνός που αντιστοιχεί σε αριθμό με την ημέρα που άρχισε, και, αν δεν υπάρχει αντίστοιχη, η τελευταία ημέρα του μηνός.
  Προθεσμία που έχει προσδιοριστεί σε χρόνια λήγει μόλις περάσει η αντίστοιχη ημερομηνία του τελευταίου χρόνου.
(Μετά τη σελ. 192,112) Σελ. 192,113
Τεύχος Ζ12-Σελ. 15
  
’ρθρο 244.
  Προθεσμία μισού χρόνου έχει την έννοια προθεσμίας έξι μηνών. Προθεσμία μισού μηνός έχει την έννοια προθεσμίας δεκαπέντε ημερών.
  Αν η προθεσμία που έχει προσδιοριστεί αποτελείται από μήνες και ημέρες, πρώτα υπολογίζονται οι μήνες και κατόπιν γίνεται η πρόσθεση των ημερών.
  ’ρθρο 245.
  Αν η προθεσμία παραταθεί, η νέα αρχίζει αφότου περάσει η πρώτη.
  ’ρθρο 246.
  Ως αρχή του μηνός νοείται η πρώτη, ως μέση η δέκατη πέμπτη και ως τέλος η τελευταία ημέρα του.
  ΚΕΦΑΛΑΙΟ ΔΕΚΑΤΟ
  ΠΑΡΑΓΡΑΦΗ ΚΑΙ ΑΠΟΣΒΕΣΤΙΚΗ 
ΠΡΟΘΕΣΜΙΑ
  ’ρθρο 247.
  Παραγραφή της αξίωσης.
  Το δικαίωμα να απαιτήσει κάποιος από άλλον μια πράξη ή μια παράλειψη (αξίωση) παραγράφεται.
  ’ρθρο 248.
  Οικογενειακές αξιώσεις.
  Αξίωση από οικογενειακή έννομη σχέση δεν παραγράφεται εφόσον επιδιώκεται να αποκατασταθεί για το μέλλον η κατάσταση που αρμόζει στη σχέση αυτή.
  ’ρθρο 249.
  Εικοσαετής παραγραφή.
  Εφόσον δεν ορίζεται διαφορετικά, οι αξιώσεις παραγράφονται σε είκοσι χρόνια.
  ’ρθρο 250.
  Πενταετής παραγραφή.
  Σε πέντε χρόνια παραγράφονται οι αξιώσεις: 1.των εμπόρων, των βιομηχάνων, και των χειροτεχνών, για εμπορεύματα που χορήγησαν, για την εκτέλεση εργασιών και για την επιμέλεια υποθέσεων άλλων, καθώς και για τις δαπάνες που έκαναν. 2.εκείνων που ασκούν κατ' επάγγελμα τη γεωργία, την κτηνοτροφία, την αλιεία και τη δασοκομία, για τη χορήγηση των προϊόντων του επαγγέλματός τους. 3.εκείνων που ασκούν τη μεταφορά γενικά προσώπων ή πραγμάτων, για κόμιστρα και για τα έξοδά τους. 4.των ξενοδόχων, των πανδοχέων και αυτών που χορηγούν κατ' επάγγελμα τροφή, για την παροχή κατοικίας και τροφής καθώς και για κάθε άλλη παροχή για τις ανάγκες των πελατών τους καθώς και για τις δαπάνες που έκαναν. 5.εκείνων που, χωρίς να ανήκουν στα πρόσωπα που αναφέρονται στον αριθμό 1, ασκούν κατ' επάγγελμα την επιμέλεια ξένων υποθέσεων ή την παροχή υπηρεσιών, για τις αμοιβές και για τις δαπάνες τους. 6.των υπηρετών και των εργατών για την πληρωμή των μισθών ή άλλων αμοιβών και εξόδων τους. 7.εκείνων που παρέχουν κάθε είδους διδασκαλία, 
για την αμοιβή και για τις δαπάνες τους. 8.των ιδρυμάτων που προορίζονται για τη διδασκαλία, την ανατροφή, την περίθαλψη ή τη νοσηλεία, για την παροχή διδασκαλίας, περίθαλψης ή νοσηλείας και για τις σχετικές 
Σελ. 192,114
Τεύχος Ζ12-Σελ. 16

δαπάνες. 9.εκείνων που δέχονται πρόσωπα για περίθαλψη ή για ανατροφή, για τις παροχές και δαπάνες που αναφέρονται στον προηγούμενο αριθμό 10. των γιατρών και των μαιών, για την αμοιβή και για τις δαπάνες τους. 11.των δικηγόρων, των συμβολαιογράφων και των δικαστικών επιμελητών, για τις αμοιβές και για τις δαπάνες τους. 12.των προσώπων που διορίζονται από κάποια αρχή και διεξάγουν ορισμένες υποθέσεις, για τις αμοιβές και για τις δαπάνες τους. 13.των διαδίκων, για τις προκαταβολές που έδωσαν στους δικηγόρους τους. 14.των μαρτύρων και των πραγματογνωμόνων, για τις αμοιβές και για τις δαπάνες τους. 15.των τόκων, χρεολύτρων και μερισμάτων. 16.των κάθε είδους μισθωμάτων. 17.των κάθε είδους μισθών, των καθυστερούμενων προσόδων, συντάξεων, διατροφής και κάθε άλλης παροχής που επαναλαμβάνεται περιοδικά. 18.των προσώπων στα οποία παρέχεται εργασία, για τις προκαταβολές τους έναντι των αξιώσεων από την παροχής της.
  ’ρθρο 251.
  Έναρξη παραγραφής.
  Η παραγραφή αρχίζει από τότε που γεννήθηκε η αξίωση και είναι δυνατή η δικαστική επιδίωξή της.
  ’ρθρο 252.
  Αν για την απαίτηση της παροχής απαιτείται προηγούμενη όχληση, η παραγραφή αρχίζει από τότε που η όχληση είναι δυνατή. Αν εκτός από την όχληση απαιτείται και η παρέλευση προθεσμίας, η παραγραφή αρχίζει από τότε που ήταν δυνατή η όχληση και πέρασε η προθεσμία.
  ’ρθρο 253.
  Η παραγραφή των αξιώσεων που αναφέρονται στο άρθρο 250 αρχίζει μόλις λήξει το έτος μέσα στο οποίο συμπίπτει η έναρξη της παραγραφής που ορίζεται στα δύο προηγούμενα άρθρα.
  ’ρθρο 254.
  Αν πρόκειται για περιοδικές παροχές που οφείλονται αυτοτελώς και δεν εξαρτώνται από κεφάλαιο, η παραγραφή του καθολικού δικαιώματος αρχίζει από το χρονικό σημείο που η πρώτη καθυστερούμενη περιοδική δόση έγινε απαιτητή.
  ’ρθρο 255.
  Αναστολή παραγραφής.
  Η παραγραφή αναστέλλεται για όσο χρόνο ο δικαιούχος εμποδίστηκε από δικαιοστάσιο ή από άλλο λόγο ανώτερης βίας να ασκήσει την αξίωσή του μέσα στο τελευταίο εξάμηνο του χρόνου της παραγραφής. Αναστέλλεται επίσης η παραγραφή για όσο χρονικό διάστημα μέσα στο τελευταίο εξάμηνο του χρόνου της ο υπόχρεος απέτρεψε με δόλο το δικαιούχο να ασκήσει την αξίωση.
  ’ρθρο 256.
  Αναστέλλεται η παραγραφή των αξιώσεων: 1.μεταξύ συζύγων κατά τη διάρκεια του γάμου, έστω και αν ύστερα ακυρωθεί. 2.μεταξύ γονέων και τέκνων κατά τη διάρκεια της ανηλικότητας. 3.μεταξύ επιτρόπων και επιτροπευομένων κατά τη διάρκεια της επιτροπείας. 4.των υπηρετών και των κυρίων κατά τη διάρκεια της υπηρετικής σχέσης, όχι όμως πέρα από δεκαπέντε χρόνια.

  
’ρθρο 257.
  Το χρονικό διάστημα της αναστολής δεν υπολογίζεται στο χρόνο της παραγραφής.
  Όταν πάψει η αναστολή, η παραγραφή συνεχίζεται, σε καμιά όμως περίπτωση δεν συμπληρώνεται πριν περάσουν έξι μήνες.
  Παραγραφή κατά ανικάνων
  "’ρθρ.258.-Η παραγραφή τρέχει και σε βάρος προσώπων που είναι ανίκανα ή έχουν περιορισμένη ικανότητα για δικαιοπραξία.
  Αν τα πρόσωπα αυτά δε έχουν επίτροπο ή δικαστικό συμπαραστάτη, η παραγραφή δεν συμπληρώνεται πριν περάσουν έξι μήνες αφότου έγιναν απεριορίστως ικανά ή απέκτησαν επίτροπο ή δικαστικό συμπαραστάτη. Η διάταξη αυτή δεν εφαρμόζεται, εφόσον ο ανίκανος ή ο περιορισμένα ικανός έχει την ικανότητα να παραστεί στο δικαστήριο".
  Το άρθρ. 258, αντικαταστάθηκε ως άνω με το άρθρ. 17, Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 259.
  Η παραγραφή αξίωσης που ανήκει σε κληρονομία ή απευθύνεται κατά κληρονομίας δεν συμπληρώνεται πριν από την πάροδο εξαμήνου αφότου ο κληρονόμος απέκτησε την κληρονομία ή αφότου η αξίωση μπορεί να ασκηθεί από κηδεμόνα κληρονομίας ή κατά κηδεμόνα κληρονομίας.
  ’ρθρο 260.
  Διακοπή. Αναγνώριση.
  Η παραγραφή διακόπτεται, όταν ο υπόχρεος αναγνωρίσει την αξίωση με οποιοδήποτε τρόπο.
  ’ρθρο 261.
  Έγερση αγωγής.
  Την παραγραφή διακόπτει η έγερση της αγωγής. Η παραγραφή που διακόπηκε με τον τρόπο αυτό αρχίζει και πάλι από την τελευταία διαδικαστική πράξη των διαδίκων ή του δικαστηρίου.
  ’ρθρο 262.
  Στις περιπτώσεις που για να εγερθεί η αγωγή απαιτείται προπαρασκευαστική διαδικασία, η διακοπή της παραγραφής θεωρείται ότι έγινε αφότου άρχισε η προπαρασκευαστική διαδικασία, αν η αγωγή εγερθεί μέσα σε τρεις μήνες από τότε που περατώθηκε ή μέσα στην προθεσμία που τάσσει ο νόμος.
  ’ρθρο 263.
  Κάθε παραγραφή που διακόπηκε με την έγερση της αγωγής θεωρείται σαν να μη διακόπηκε, αν ο ενάγων παραιτηθεί από την αγωγή ή η αγωγή απορριφθεί τελεσίδικα για λόγους μη ουσιαστικούς.
  Αν ο δικαιούχος εγείρει και πάλι την αγωγή μέσα σε έξι μήνες, η παραγραφή θεωρείται ότι έχει διακοπεί με την προηγούμενη αγωγή.
  ’ρθρο 264.
  ’λλοι τρόποι διακοπής.
  Την παραγραφή διακόπτουν επίσης: 1.η επίδοση επιταγής πληρωμής κάτω από εκτελεστό δικαιογράφο. 2.η αναγγελία για επαλήθευση σε πτώχευση. 3.η αναγγελία για κατάταξη σε πλειστηριασμό. 4.η υποβολή ένστασης συμψηφισμού της αξίωσης.
  
’ρθρο 265.
  Αν ο δικαιούχος παραιτήθηκε από την επιταγή πληρωμής ή από την αναγγελία, η παραγραφή θεωρείται σαν να μη διακόπηκε.
  ’ρθρο 266.
  Η παραγραφή που διακόπηκε με αναγγελία σε πτώχευση αρχίζει και πάλι αφότου η πτώχευση περατώθηκε ή, αν επακολούθησαν αντιρρήσεις κατά της απαίτησης, από την τελευταία διαδικαστική πράξη των διαδίκων ή του δικαστηρίου.
  ’ρθρο 267.
  Η παραγραφή που διακόπηκε με ένσταση συμψηφισμού της αξίωσης αρχίζει και πάλι από την τελευταία διαδικαστική πράξη των διαδίκων ή του δικαστηρίου στη δίκη όπου είχε υποβληθεί η ένσταση.
  ’ρθρο 268.
  Απόφαση ή εκτελεστό δικαιόγραφο για την αξίωση.
  Κάθε αξίωση που βεβαιώθηκε με τελεσίδικη απόφαση ή με δημόσιο έγγραφο εκτελεστό παραγράφεται μετά είκοσι χρόνια, και αν ακόμη η αξίωση καθαυτή υπαγόταν σε συντομότερη παραγραφή. Αξιώσεις όμως παροχών που επαναλαμβάνονται περιοδικά και που βεβαιώθηκαν με τελεσίδικη απόφαση ή με δημόσιο έγγραφο εκτελεστό, ληξιπρόθεσμες στο μέλλον, υπάγονται στη συντομότερη παραγραφή.
  ’ρθρο 269.
  Υποβολή διαφοράς σε διαιτητές κλπ.
  Την παραγραφή διακόπτει η υποβολή σε διαιτησία ή σε διοικητική αρχή ή σε διοικητικό δικαστήριο ή σε άλλο ειδικό δικαστήριο της διαφοράς που αναφέρεται στην αξίωση. Οι διατάξεις των άρθρων 261 έως 263, 267 έως 268 εφαρμόζονται αναλόγως.
  Αν για να υποβληθεί η διαφορά σε διαιτησία απαιτείται να διοριστούν διαιτητές ή να τηρηθούν ορισμένες διατυπώσεις ή προϋποθέσεις, η παραγραφή διακόπτεται μόλις ο δικαιούχος έκανε ό,τι τον αφορούσε για να λυθεί η διαφορά.
  ’ρθρο 270.
  Αποτελέσματα διακοπής.
  Αν η παραγραφή διακόπηκε, ο χρόνος που πέρασε έως τότε δεν υπολογίζεται και αφότου περατώθηκε η διακοπή αρχίζει νέα παραγραφή.
  Στις περιπτώσεις του άρθρου 250 η νέα παραγραφή αρχίζει μόλις λήξει το έτος μέσα στο οποίο περατώθηκε η διακοπή.
  ’ρθρο 271.
  Παραγραφή εμπράγματων αξιώσεων.
  Αν πρόκειται για παραγραφή εμπράγματων αξιώσεων, ο ειδικός ή ο καθολικός διάδοχος έχει το δικαίωμα να προσμετρήσει και το χρονικό διάστημα που οι δικαιοπάροχοί του βρίσκονταν στη νομή του πράγματος.
  ’ρθρο 272.
  Ενέργεια της συμπλήρωσης της παραγραφής.
  Όταν συμπληρωθεί η παραγραφή, ο υπόχρεος έχει δικαίωμα να αρνηθεί την παροχή.
  
(Αντί για τη σελ. 192,115) Σελ. 192,115 (α)
Τεύχος 1255-Σελ. 75
  
Ό,τι καταβλήθηκε χωρίς γνώση της παραγραφής δεν αναζητείται. Έγγραφη συμβατική αναγνώριση αξίωσης που έχει παραγραφεί, καθώς και η παροχή ασφάλειας, είναι έγκυρες αν έγιναν χωρίς γνώση της παραγραφής.
  ’ρθρο 273.
  Παραγραφή ενστάσεων.
  Οι ενστάσεις, εφόσον ο νόμος δεν ορίζει διαφορετικά, δεν παραγράφονται.
  ’ρθρο 274.
  Παραγραφή παρεπόμενων αξιώσεων.
  Όταν παραγραφεί η κύρια αξίωση, συμπαραγράφονται και οι παρεπόμενες από αυτήν αξιώσεις, και αν ακόμη δεν συμπληρώθηκε η παραγραφή που ισχύει γι' αυτές.
  ’ρθρο 275.
  Δικαιοπραξία που μεταβάλλει τους όρους της
παραγραφής.
  Δικαιοπραξία που αποκλείει την παραγραφή ή καθορίζει χρόνο συντομότερο ή μακρότερο από τον νόμιμο ή που γενικά κάνει τους όρους της παραγραφής βαρύτερους ή ελαφρότερους είναι άκυρη.
  ’ρθρο 276.
  Παραίτηση από την παραγραφή.
  Παραίτηση από την παραγραφή μετά τη συμπλήρωσή της είναι έγκυρη.
  ’ρθρο 277.
  Πρόταση παραγραφής.
  Το δικαστήριο δεν λαμβάνει αυτεπαγγέλτως υπόψη την παραγραφή που δεν έχει προταθεί.
  ’ρθρο 278.
  Ο δανειστής ή όποιος άλλος έχει έννομο συμφέρον δικαιούται να προτείνει την παραγραφή και αν ακόμη δεν την προτείνει ή παραιτείται από αυτήν ο οφειλέτης.
  ’ρθρο 279.
  Αποσβεστική προθεσμία.
  Στις περιπτώσεις που ο νόμος ή τα μέρη τάσσουν προθεσμία μέσα στην οποία πρέπει να ασκηθεί το δικαίωμα (αποσβεστική προθεσμία) εφαρμόζονται αναλόγως οι διατάξεις για την παραγραφή.
  ’ρθρο 280.
  Το δικαστήριο λαμβάνει υπόψη αυτεπαγγέλτως αποσβεστική προθεσμία που τάσσει ο νόμος. η παραίτηση από αυτήν είναι άκυρη.

Σελ. 192,116(α)
Τεύχος 1255-Σελ. 76
  
  
ΚΕΦΑΛΑΙΟ ΕΝΔΕΚΑΤΟ
  ΑΣΚΗΣΗ ΔΙΚΑΙΩΜΑΤΩΝ, ΑΥΤΟΔΙΚΙΑ, 
ΑΜΥΝΑ ΚΑΙ ΚΑΤΑΣΤΑΣΗ ΑΝΑΓΚΗΣ
  ’ρθρο 281.
  Κατάχρηση δικαιώματος.
  Η άσκηση του δικαιώματος απαγορεύεται αν υπερβαίνει προφανώς τα όρια που επιβάλλουν η καλή πίστη ή τα χρηστά ήθη ή ο κοινωνικός ή οικονομικός σκοπός του δικαιώματος.
  ’ρθρο 282.
  Αυτοδικία.
  Η ικανοποίηση της αξίωσης από το δικαιούχο αυτοδύναμα και χωρίς τη βοήθεια της αρχής (αυτοδικία) επιτρέπεται μόνο όταν η βοήθεια της αρχής δεν μπορεί να φτάσει έγκαιρα και υπάρχει κίνδυνος από την αναβολή να ματαιωθεί ή να δυσκολευτεί σημαντικά η πραγμάτωση της αξίωσης.
  ’ρθρο 283.
  Όποιος αυτοδικεί χωρίς να υπάρχουν οι προϋποθέσεις του νόμου, ή υπερβαίνει το μέτρο που είναι αναγκαίο για την αποτροπή του κινδύνου, έχει υποχρέωση αποζημίωσης. Την ίδια υποχρέωση έχει και αν νόμιζε από πλάνη ότι υπάρχουν οι προϋποθέσεις του νόμου.
  ’ρθρο 284.
  ’μυνα.
  Δεν αποτελεί παράνομη πράξη η υπεράσπιση που επιβάλλεται σε κάποιον για να αποτρέψει παρούσα και άδικη επίθεση εναντίον του ίδιου ή τρίτου.
  ’ρθρο 285.
  Κατάσταση ανάγκης.
  Δεν αποτελεί παράνομη πράξη η καταστροφή ξένου πράγματος, εφόσον είναι αναγκαία για να αποτραπεί επικείμενος κίνδυνος που απειλεί δυσανάλογα μεγαλύτερη ζημία αυτού που επιχειρεί την καταστροφή ή άλλου.
  ’ρθρο 286.
  Εκείνος που επιχείρησε σύμφωνα με το προηγούμενο άρθρο την καταστροφή ευθύνεται σε αποζημίωση, αν είχε προκαλέσει υπαίτια τον κίνδυνο. σε κάθε άλλη περίπτωση μπορεί κατά τις περιστάσεις να καταδικαστεί σε εύλογη αποζημίωση. Μετά την καταβολή έχει εναντίον εκείνου που ωφελήθηκε από την πράξη του αναγωγή, σύμφωνα με τις διατάξεις για τη διοίκηση αλλοτρίων.
  ΒΙΒΛΙΟ ΔΕΥΤΕΡΟ
  ΕΝΟΧΙΚΟ ΔΙΚΑΙΟ
  ΚΕΦΑΛΑΙΟ ΠΡΩΤΟ
  Η ΥΠΟΧΡΕΩΣΗ ΠΑΡΟΧΗΣ ΓΕΝΙΚΑ
  ’ρθρο 287.
  Έννοια της ενοχής.
  Ενοχή είναι η σχέση με την οποία ένα πρόσωπο έχει υποχρέωση προς ένα άλλο σε παροχή. Η παροχή μπορεί να συνίσταται και σε παράλειψη.
  ’ρθρο 288.
  Ο οφειλέτης έχει υποχρέωση να εκπληρώσει την παροχή όπως απαιτεί η καλή πίστη, αφού ληφθούν υπόψη και τα συναλλακτικά ήθη.
  
’ρθρο 289.
  Παροχή κατά γένος.
  Αν το πράγμα που οφείλεται είναι ορισμένο μόνο κατά γένος, το δικαίωμα της επιλογής, αν δεν προκύπτει κάτι άλλο από τη σχέση, ανήκει στον οφειλέτη.
  Ο οφειλέτης δεν έχει υποχρέωση να δώσει από τα άριστα πράγματα του γένους, ούτε έχει δικαίωμα να δώσει από τα χειρότερα.
  ’ρθρο 290.
  Αν ο οφειλέτης αποχωρίσει από το γένος ένα πράγμα με σκοπό την καταβολή, η ενοχή συγκεντρώνεται σ' αυτό μόνο αφότου ο δανειστής γίνει υπερήμερος ως προς την αποδοχή του.
  Αν ο οφειλέτης με αίτηση του δανειστή αποστέλλει το πράγμα σε τόπο διαφορετικό από τον τόπο εκπλήρωσης της παροχής, η συγκέντρωση επέρχεται αφότου το πράγμα παραδοθεί για την αποστολή.
  ’ρθρο 291.
  Παροχή σε ξένο νόμισμα.
  Όταν πρόκειται για χρηματική οφειλή σε ξένο νόμισμα που πρέπει να πληρωθεί στην Ελλάδα, ο οφειλέτης, αν δεν συμφωνήθηκε το αντίθετο, έχει δικαίωμα να πληρώσει σε εγχώριο νόμισμα με βάση την τρέχουσα αξία του ξένου νομίσματος στο χρόνο και τον τόπο της πληρωμής.
  ’ρθρο 292.
  Όταν πρόκειται για χρηματική οφειλή σε ξένο νόμισμα που πρέπει να πληρωθεί στην Ελλάδα, αν ο οφειλέτης έγινε υπερήμερος, ισχύει ό,τι και στη μη έγκαιρη εκπλήρωση κάθε οφειλής χρηματικού ποσού.
  Αν υπερήμερος έγινε ο δανειστής, η υπερτίμηση του ξένου νομίσματος μετά την υπερημερία του δανειστή δεν βαρύνει τον οφειλέτη.
  ’ρθρο 293.
  Ποσοστό τόκου.
  Το ανώτατο όριο του τόκου που οφείλεται από δικαιοπραξία προσδιορίζεται όπως ορίζει ο νόμος. Οι προμήθειες ή άλλα ανταλλάγματα που συνομολογούνται ή καταβάλλονται επιπλέον του τόκου λογίζονται ως τόκος.
  Το ποσοστό του νόμιμου τόκου ή του τόκου υπερημερίας προσδιορίζεται όπως ορίζει ο νόμος.
  ’ρθρο 294.
  Κάθε δικαιοπραξία για τόκο που υπερβαίνει το ανώτατο θεμιτό όριο είναι άκυρη ως προς το επιπλέον.
  ’ρθρο 295.
  Αν οφείλεται τόκος από δικαιοπραξία χωρίς να ορίζεται το ποσοστό του, ισχύει ο νόμιμος τόκος.
  Ο τόκος από δικαιοπραξία, εφόσον δεν ορίζεται σ' αυτήν κάτι άλλο, καταβάλλεται κάθε χρόνο.
  ’ρθρο 296.
  Τόκος τόκου.
  Για τόκους κάθε είδους οφείλεται τόκος, αν τέτοιος τόκος συμφωνηθεί ή αν ζητηθεί με αγωγή. και στις δύο όμως περιπτώσεις μόνο για οφειλόμενους τόκους ενός ολόκληρου τουλάχιστον έτους ή μιας χρήσης αν πρόκειται για το δημόσιο. Η συμφωνία για πληρωμή τέτοιου τόκου πρέπει να γίνεται ή η αγωγή να επιδίδεται, αφού λήξει το έτος ή η χρήση.
  Ταμιευτήρια, πιστωτικά ιδρύματα και τράπεζες μπορούν να ορίσουν με το καταστατικό τους ή να συνομολογήσουν από πριν ότι οι τόκοι καταθέσεων που δεν εισπράττονται θα ισχύουν ως νέα έντοκη κατάθεση.
  
’ρθρο 297.
  Διαφέρον.
  Ο υπόχρεος σε αποζημίωση οφείλει να την παράσχει σε χρήμα. Αντί για χρηματική αποζημίωση το δικαστήριο μπορεί, εκτιμώντας τις ειδικές περιστάσεις, να διατάξει την αποκατάσταση της προηγούμενης κατάστασης, εφόσον η αποζημίωση με τον τρόπο αυτό δεν προσκρούει στο συμφέρον του δανειστή.
  ’ρθρο 298.
  Η αποζημίωση περιλαμβάνει τη μείωση της υπάρχουσας περιουσίας του δανειστή (θετική ζημία), καθώς και το διαφυγόν κέρδος. Τέτοιο κέρδος λογίζεται εκείνο που προσδοκά κανείς με πιθανότητα σύμφωνα με τη συνηθισμένη πορεία των πραγμάτων ή τις ειδικές περιστάσεις και ιδίως τα προπαρασκευαστικά μέτρα που έχουν ληφθεί.
  ’ρθρο 299.
  Ζημία μη περιουσιακή.
  Για μη περιουσιακή ζημία οφείλεται χρηματική ικανοποίηση στις περιπτώσεις που ορίζει ο νόμος.
  ’ρθρο 300.
  Ζημία από οικείο πταίσμα.
  Αν εκείνος που ζημιώθηκε συντέλεσε από δικό του πταίσμα στη ζημία ή την έκτασή της, το δικαστήριο μπορεί να μην επιδικάσει αποζημίωση ή να μειώσει το ποσό της. Το ίδιο ισχύει και όταν εκείνος που ζημιώθηκε παρέλειψε να αποτρέψει ή να περιορίσει τη ζημία ή δεν επέστησε την προσοχή του οφειλέτη στον κίνδυνο ασυνήθιστα μεγάλης ζημίας, τον οποίο ο οφειλέτης ούτε γνώριζε ούτε όφειλε να γνωρίζει.
  Η διάταξη αυτή εφαρμόζεται και για το πταίσμα των προσώπων για τα οποία ευθύνεται εκείνος που ζημιώθηκε.
  ’ρθρο 301.
  Υποχρέωση λόγω δαπανών.
  Ο υπόχρεος σε αποζημίωση λόγω δαπανών που έγιναν οφείλει από το χρόνο της δαπάνης νόμιμο τόκο στην αξία που δαπανήθηκε κατά το χρόνο αυτό.
  Για δαπάνες που έγιναν σε αντικείμενο που πρέπει να αποδοθεί δεν οφείλονται τόκοι για όσο χρονικό διάστημα αυτός που έχει δικαίωμα σε αποζημίωση αποκομίζει τα ωφελήματα ή τους καρπούς του αντικειμένου.
  ’ρθρο 302.
  Δικαίωμα αφαίρεσης.
  Όποιος, λόγω δαπανών που έγιναν σε πράγμα που πρέπει να αποδοθεί, έχει δικαίωμα να αφαιρέσει τα κατασκευάσματα που είναι πάνω στο πράγμα, οφείλει, ασκώντας το δικαίωμα της αφαίρεσης, να επαναφέρει το πράγμα στην προηγούμενη κατάσταση με δικά του έξοδα. Αν η κατοχή του πράγματος περιήλθε στον άλλο, αυτός έχει δικαίωμα να εμποδίσει την αφαίρεση, εφόσον δεν του παρέχεται ασφάλεια για τη ζημία από την αφαίρεση.
  ’ρθρο 303.
  Υποχρέωση σε λογοδοσία.
  Όποιος έχει τη διαχείριση μιας ολικά ή μερικά ξένης υπόθεσης, εφόσον η διαχείριση συνεπάγεται εισπράξεις και δαπάνες, έχει υποχρέωση να λογοδοτήσει. Για το σκοπό αυτόν ο δοσίλογος οφείλει να ανακοινώσει στο δεξίλογο λογαριασμό που να περιέχει αντιπαράθεση των εσόδων και των εξόδων, καθώς και ό,τι προκύπτει από την αντιπαράθεση αυτή και να επισυνάψει τα δικαιολογητικά, εφόσον συνηθίζονται.
(Μετά τη σελ. 192,116) Σελ. 192,117
Τεύχος Ζ12-Σελ. 19
  
’ρθρο 304.
  Υποχρέωση σε απόδοση ομάδας.
  Όποιος έχει υποχρέωση να αποδώσει ομάδα αντικειμένων ή να δώσει πληροφορίες γι' αυτήν, οφείλει να εγχειρίσει στο δικαιούχο κατάλογο των στοιχείων της ομάδας.
  ’ρθρο 305.
  Διαζευκτική ενοχή.
  Αν από δύο ή περισσότερες οφειλόμενες παροχές πρέπει να καταβληθεί μόνο η μία (ενοχή διαζευκτική), το δικαίωμα της επιλογής σε περίπτωση αμφιβολίας το έχει ο οφειλέτης.
  ’ρθρο 306.
  Επιλογή.
  Η επιλογή γίνεται με δήλωση προς το άλλο μέρος. η δήλωση είναι αμετάβλητη και δεν επιδέχεται αίρεση ή προθεσμία.
  Αν οι δανειστές ή οι οφειλέτες είναι περισσότεροι, η δήλωση της επιλογής γίνεται σε κάθε περίπτωση από όλους ή προς όλους μαζί.
  ’ρθρο 307.
  Απλοποίηση.
  Με την επιλογή η διαζευκτική ενοχή γίνεται απλή.
  ’ρθρο 308.
  Αν ο οφειλέτης, έχοντας το δικαίωμα επιλογής, δεν το ασκήσει έως την έναρξη της αναγκαστικής εκτέλεσης, το δικαίωμα επιλογής περιέρχεται στο δανειστή.
  ’ρθρο 309.
  Απώλεια του δικαιώματος επιλογής.
  Αν ο δανειστής, έχοντας το δικαίωμα επιλογής, γίνει υπερήμερος, ο οφειλέτης έχει το δικαίωμα να του τάξει εύλογη προθεσμία για να ασκήσει το δικαίωμα επιλογής. Αν η προθεσμία περάσει άπρακτη, το δικαίωμα της επιλογής περιέρχεται στον οφειλέτη.
  ’ρθρο 310.
  Συγκέντρωση της διαζευκτικής ενοχής.
  Αν η ενοχή είναι διαζευκτική και η μία από τις παροχές είναι ή γίνει αδύνατη, η ενοχή συγκεντρώνεται στις υπόλοιπες, με την επιφύλαξη των διατάξεων των άρθρων 311 έως 314.
  ’ρθρο 311.
  Αδυναμία σε περίπτωση διαζευκτικής ενοχής.
  Ο οφειλέτης, αν έχει το δικαίωμα της επιλογής και η μία παροχή γίνει αδύνατη από πταίσμα του και έπειτα και η άλλη από τυχαίο γεγονός, οφείλει την αξία της παροχής που έγινε αδύνατη από τυχαίο γεγονός.
  
  
Σελ. 192,118
Τεύχος Ζ12-Σελ. 20
  
’ρθρο 312.
  Αν το δικαίωμα της επιλογής έχει ο οφειλέτης και η μία παροχή γίνει αδύνατη από πταίσμα του δανειστή, ο οφειλέτης έχει δικαίωμα ή να καταβάλει την παροχή που σώζεται και να απαιτήσει αποζημίωση γι' αυτή που έγινε αδύνατη ή να θεωρήσει τον εαυτό του απαλλαγμένο από κάθε υποχρέωση.
  ’ρθρο 313.
  Αν το δικαίωμα της επιλογής έχει ο δανειστής και η μία παροχή γίνει αδύνατη από πταίσμα του, έχει δικαίωμα ο δανειστής ή να ζητήσει την παροχή που σώζεται και να αποζημιώσει τον οφειλέτη γι' αυτή που έγινε αδύνατη ή να θεωρήσει ότι η ενοχή έχει αποσβεσθεί.
  ’ρθρο 314.
  Αν το δικαίωμα της επιλογής έχει ο δανειστής και η μία παροχή γίνει αδύνατη από πταίσμα του οφειλέτη, ο δανειστής έχει δικαίωμα να απαιτήσει ή την παροχή που σώζεται ή αποζημίωση γι' αυτή που έγινε αδύνατη.
  ’ρθρο 315.
  Οι διατάξεις των άρθρων 311 έως 314 εφαρμόζονται αναλόγως και όταν η διαζευκτική ενοχή περιέχει περισσότερες από δύο παροχές.
  ’ρθρο 316.
  Μερική εκπλήρωση.
  Ο οφειλέτης δεν έχει δικαίωμα να εκπληρώσει κατά ένα μέρος την οφειλόμενη παροχή.
  ’ρθρο 317.
  Εκπλήρωση από τρίτον.
  Η παροχή μπορεί να εκπληρωθεί και από τρίτον, εκτός αν ο δανειστής έχει συμφέρον να την εκπληρώσει ο οφειλέτης.
  ’ρθρο 318.
  Ο δανειστής μπορεί να αρνηθεί την παροχή που προσφέρεται από τρίτον, αν ο οφειλέτης δήλωσε ότι είναι αντίθετος σ' αυτήν.
  ’ρθρο 319.
  Δικαίωμα τρίτου σε προσφορά και
υποκατάσταση.
  Αν επισπεύδεται αναγκαστική εκποίηση κατά του οφειλέτη, όποιος εξαιτίας της κινδυνεύει να χάσει εμπράγματο δικαίωμα ή την κατοχή πάνω στο πράγμα που εκποιείται, έχει δικαίωμα να ικανοποιήσει το δανειστή με καταβολή, δημόσια κατάθεση ή συμψηφισμό.
  Εφόσον ο δανειστής ικανοποιείται, αυτός που τον ικανοποίησε υποκαθίσταται στα δικαιώματά του.
  ’ρθρο 320.
  Τόπος παροχής.
  Αν ο τόπος της παροχής δεν συνάγεται ούτε από τη δικαιοπραξία ούτε από τις περιστάσεις και ιδίως από τη φύση της ενοχικής σχέσης, η παροχή καταβάλλεται στον τόπο όπου ο οφειλέτης είχε την κατοικία του κατά τη γένεση της ενοχής.
  Αν η υποχρέωση προέρχεται από την άσκηση του επαγγέλματος του οφειλέτη, αντί για τον τόπο της κατοικίας ισχύει ο τόπος της επαγγελματικής του εγκατάστασης.

  
’ρθρο 321.
  Αν η παροχή είναι χρηματική, σε περίπτωση αμφιβολίας ο οφειλέτης πρέπει να την καταβάλει στον τόπο όπου ο δανειστής έχει την κατοικία του κατά το χρόνο της καταβολής.
  Αν η απαίτηση προέρχεται από την άσκηση του επαγγέλματος του δανειστή, αντί για τον τόπο της κατοικίας ισχύει ο τόπος της επαγγελματικής του εγκατάστασης.
  ’ρθρο 322.
  Αν η εκπλήρωση παροχής που πρέπει να καταβληθεί στην κατοικία του δανειστή έγινε σημαντικά δυσχερέστερη επειδή ο δανειστής μετέβαλε την κατοικία του μετά τη γένεση της ενοχής, ο οφειλέτης μπορεί να καταβάλει στην αρχική κατοικία του δανειστή.
  ’ρθρο 323.
  Χρόνος παροχής.
  Αν ο χρόνος της παροχής δεν συνάγεται ούτε από τη δικαιοπραξία ούτε από τις περιστάσεις και ιδίως από τη φύση της ενοχικής σχέσης, έχει δικαίωμα ο δανειστής να απαιτήσει και ο οφειλέτης να εκπληρώσει την παροχή αμέσως.
  ’ρθρο 324.
  Αν ο χρόνος της παροχής είναι ορισμένος, ο οφειλέτης σε περίπτωση αμφιβολίας έχει δικαίωμα να εκπληρώσει την παροχή και πριν από το χρόνο αυτό. Δεν έχει όμως δικαίωμα να αφαιρέσει προεξοφλητικό τόκο, εφόσον δεν συνάγεται κάτι άλλο από το νόμο ή τη δικαιοπραξία.
  ’ρθρο 325.
  Δικαίωμα επίσχεσης.
  Αν ο οφειλέτης έχει κατά του δανειστή ληξιπρόθεσμη αξίωση συναφή με την οφειλή του, έχει δικαίωμα, εφόσον δεν προκύπτει κάτι άλλο, να αρνηθεί την εκπλήρωση της παροχής ωσότου ο δανειστής εκπληρώσει την υποχρέωση που τον βαρύνει (δικαίωμα επίσχεσης).
  ’ρθρο 326.
  Δικαίωμα επίσχεσης έχει ιδίως και ο υπόχρεος να αποδώσει ένα πράγμα για δαπάνες που έγιναν πάνω σ' αυτό ή για ζημία που έπαθε απ' αυτό.
  ’ρθρο 327.
  Δικαίωμα επίσχεσης δεν υπάρχει κατά αξιώσεων, κατά των οποίων δεν αντιτάσσεται συμψηφισμός.
  ’ρθρο 328.
  Ο δανειστής μπορεί να αποκρούσει το δικαίωμα της επίσχεσης παρέχοντας ασφάλεια. Η ασφάλεια με εγγυητή αποκλείεται.
  
’ρθρο 329.
  Αν ο οφειλέτης που έχει εναχθεί από το δανειστή αντιτάσσει το δικαίωμα της επίσχεσης, η καταδίκη του οφειλέτη σε παροχή γίνεται με τον όρο της ταυτόχρονης εκπλήρωσης από το δανειστή της υποχρέωσης που τον βαρύνει.
  ’ρθρο 330.
  Ευθύνη λόγω πταίσματος.
  Ο οφειλέτης ενέχεται, αν δεν ορίστηκε κάτι άλλο, για κάθε αθέτηση της υποχρέωσής του από δόλο ή αμέλεια, δική του ή των νόμιμων αντιπροσώπων του. Αμέλεια υπάρχει όταν δεν καταβάλλεται η επιμέλεια που απαιτείται στις συναλλαγές.
  "’ρθρ.331.-Αν ο οφειλέτης είναι ανήλικος κάτω των δεκατεσσάρων ετών ή δεν έχει συνείδηση των πράξεών του ή βρίσκεται σε ψυχική ή διανοητική διαταραχή που περιορίζει αποφασιστικά τη λειτουργία της κρίσης και της βούλησής του ή, τέλος είναι κωφάλαλος, εφαρμόζονται οι διατάξεις των άρθρ. 915 έως 918".
  Το άρθρ. 331 ΑΚ, αντικαταστάθηκε ως άνω με το άρθρ. 20 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Συμφωνία για μη ευθύνη από πταίσμα.
  "’ρθρ.332.-’κυρη είναι κάθε εκ των προτέρων συμφωνία με την οποία αποκλείεται ή περιορίζεται η ευθύνη από δόλο ή βαριά αμέλεια.
  ’κυρη είναι επίσης η εκ των προτέρων συμφωνία ότι δεν θα ευθύνεται ο οφειλέτης και για ελαφριά ακόμη αμέλεια, αν ο δανειστής βρίσκεται στην υπηρεσία του οφειλέτη ή η ευθύνη προέρχεται από την άσκηση επιχείρησης για την οποία προηγήθηκε παραχώρηση της αρχής. Το ίδιο ισχύει και αν η απαλλακτική ρήτρα περιέχεται σε όρο της σύμβασης που δεν αποτέλεσε αντικείμενο ατομικής διαπραγμάτευσης ή αν με τη ρήτρα απαλλάσσεται ο οφειλέτης από την ευθύνη για προσβολή αγαθών που απορρέουν από την προσωπικότητα και ιδίως της ζωής, της υγείας, της ελευθερίας ή της τιμής¨.
  Το άρθρ.332 αντικαταστάθηκε ως άνω από την παρ.1 άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρο 333.
  Όποιος ευθύνεται με μέτρο μόνο την επιμέλεια που δείχνει συνήθως στις δικές του υποθέσεις δεν απαλλάσσεται από την ευθύνη για βαριά αμέλεια.
  
  
  
(Αντί για τη σελ. 192,119(α) Σελ. 192,119(β)
Τεύχος 1349 Σελ. 33
  
’ρθρο 334.
  Ευθύνη από πταίσμα του προστηθέντος.
  Ο οφειλέτης ευθύνεται για το πταίσμα των προσώπων που χρησιμοποιεί για να εκπληρώσει την παροχή, όπως για δικό του πταίσμα.
  "2.Η ευθύνη αυτή μπορεί εκ των προτέρων να περιοριστεί, ή να αποκλειστεί  εκτός αν  συντρέχει κάποια από τις περιπτώσεις του άρθρ.332".
  Η παρ.2 αντικαταστάθηκε ως άνω από την παρ.2 άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ΚΕΦΑΛΑΙΟ ΔΕΥΤΕΡΟ
  ΑΔΥΝΑΜΙΑ ΠΑΡΟΧΗΣ ΚΑΙ ΥΠΕΡΗΜΕΡΙΑ ΤΟΥ ΟΦΕΙΛΕΤΗ
  ’ρθρο 335.
  Αδυναμία για εκπλήρωση.
  Αν κατά την εκπλήρωσή της η παροχή είναι ολικά ή μερικά αδύνατη για λόγους που είτε είναι γενικοί είτε αφορούν τον οφειλέτη, αυτός έχει υποχρέωση να ανορθώσει τη ζημία του δανειστή που επέρχεται από την αδυναμία.
  ’ρθρο 336.
  Πότε επέρχεται απαλλαγή λόγω αδυναμίας.
  Ο οφειλέτης απαλλάσσεται από κάθε υποχρέωση εξαιτίας αδυναμίας να εκπληρώσει την παροχή, αν αποδείξει ότι η αδυναμία οφείλεται σε γεγονός για το οποίο δεν έχει ευθύνη. 
  Οφείλει όμως αμέσως, μόλις μάθει την αδυναμία για εκπλήρωση, να ειδοποιήσει το δανειστή.
  ’ρθρο 337.
  Μερική αδυναμία.
  Σε περίπτωση μερικής υπαίτιας αδυναμίας του οφειλέτη να εκπληρώσει την παροχή ο δανειστής, μέσα σε εύλογη προθεσμία αφότου γίνει η προσφορά ή η πρόσκληση από τον οφειλέτη, αν δεν έχει συμφέρον στη μερική εκπλήρωση, έχει δικαίωμα να την αρνηθεί εντελώς και να θεωρήσει την αδυναμία ολική.
  ’ρθρο 338.
  Περιελθόν.
  Αν ο οφειλέτης απαλλάχθηκε από την υποχρέωσή του, επειδή βρισκόταν σε αδυναμία να την εκπληρώσει από γεγονός για το οποίο δεν έχει ευθύνη, οφείλει να αποδώσει στο δανειστή καθετί που περιήλθε σ' αυτόν εξαιτίας αυτού του γεγονότος.
  
Σελ. 192,120(β)
Τεύχος 1349 Σελ. 34
  
  
’ρθρο 339.
  Μη εκπλήρωση παροχής που επιδικάστηκε.
  Αν ο οφειλέτης καταδικάστηκε τελεσίδικα σε παροχή μη χρηματική, ο δανειστής μπορεί να του τάξει εύλογη προθεσμία για να εκπληρώσει την παροχή, δηλώνοντας συνάμα ότι μετά την πάροδο της προθεσμίας αποκρούει την παροχή. Αν η προθεσμία περάσει άπρακτη, οφείλεται μόνο αποζημίωση για μη εκπλήρωση της παροχής.
  ’ρθρο 340.
  Υπερημερία του οφειλέτη.
  Ο οφειλέτης ληξιπρόθεσμης παροχής γίνεται υπερήμερος, αν προηγήθηκε δικαστική ή εξώδικη όχληση του δανειστή.
  ’ρθρο 341.
  Δήλη ημέρα.
  Αν για την εκπλήρωση της παροχής συμφωνηθεί ορισμένη ημέρα, ο οφειλέτης γίνεται υπερήμερος με μόνη την παρέλευση της ημέρας αυτής.
  Αν για την εκπλήρωση της παροχής έχει ταχθεί ορισμένη προθεσμία από την καταγγελία, ο οφειλέτης γίνεται υπερήμερος όταν, αφού γίνει η καταγγελία, περάσει η προθεσμία.
  ’ρθρο 342.
  Ο οφειλέτης δεν γίνεται υπερήρερος, αν η καθυστέρηση της παροχής οφείλεται σε γεγονός για το οποίο δεν έχει ευθύνη.
  ’ρθρο 343.
  Συνέπειες.
  Ο υπερήμερος οφειλέτης εκτός από την παροχή οφείλει και αποζημίωση για τη ζημία του δανειστή από την καθυστέρηση.
  Αν ο δανειστής εξαιτίας της υπερημερίας δεν έχει πια συμφέρον στην εκπλήρωση της παροχής, έχει δικαίωμα, μέσα σε εύλογη προθεσμία αφότου γίνει η προσφορά ή η πρόσκληση από τον οφειλέτη, να αποκρούσει την παροχή και να απαιτήσει αποζημίωση για τη μη εκπλήρωση.
  
’ρθρο 344.
  Ο οφειλέτης κατά τη διάρκεια της υπερημερίας ευθύνεται για κάθε αμέλεια. Ευθύνεται επίσης για τα τυχαία γεγονότα, εκτός αν αποδείξει ότι η ζημία θα επερχόταν και αν η παροχή εκπληρωνόταν έγκαιρα.
  ’ρθρο 345.
  Υπερημερία σε περίπτωση χρηματικής οφειλής.
  Όταν πρόκειται για χρηματική οφειλή, ο δανειστής σε περίπτωση υπερημερίας έχει δικαίωμα να απαιτήσει τον τόκο υπερημερίας που ορίζεται από το νόμο ή με δικαιοπραξία χωρίς να είναι υποχρεωμένος να αποδείξει ζημία. Ο δανειστής, αν αποδείξει και άλλη θετική ζημία, εφόσον στο νόμο δεν ορίζεται διαφορετικά, έχει δικαίωμα να απαιτήσει και αυτήν.
  ’ρθρο 346.
  Έναρξη τόκων με επίδοση αγωγής.
  Ο οφειλέτης χρηματικής οφειλής, και αν δεν είναι υπερήμερος, οφείλει νόμιμους τόκους αφότου επιδόθηκε η αγωγή για το ληξιπρόθεσμο χρέος.
  ’ρθρο 347.
  Ο οφειλέτης αντικειμένου αν υποχρεωθεί να καταβάλει την αξία του εξαιτίας γεγονότος που συνέβη κατά τη διάρκεια της υπερημερίας του, οφείλει νόμιμους τόκους στο ποσό της αξίας από το χρόνο που λαμβάνεται ως βάση για τον υπολογισμό της.
  ’ρθρο 348.
  Η ευθύνη για το πράγμα μετά την αγωγή.
  Όποιος οφείλει ορισμένο πράγμα ευθύνεται αφότου επιδόθηκε η αγωγή σε αποζημίωση για χειροτέρευση ή καταστροφή ή αδυναμία να το αποδώσει, σύμφωνα με τις διατάξεις για τη διεκδίκηση, με την επιφύλαξη της τυχόν μεγαλύτερης ευθύνης από την ενοχική σχέση ή την υπερημερία.
  Το ίδιο ισχύει και για την αξίωση του δανειστή να του αποδοθούν ωφελήματα καθώς και για την αξίωση του οφειλέτη να του αποδοθούν δαπάνες.
  ΚΕΦΑΛΑΙΟ ΤΡΙΤΟ
  ΥΠΕΡΗΜΕΡΙΑ ΤΟΥ ΔΑΝΕΙΣΤΗ
  ’ρθρο 349.
  Πότε είναι υπερήμερος ο δανειστής.
  Ο δανειστής γίνεται υπερήμερος, αν δεν αποδέχεται την παροχή που του προσφέρεται.
  Η προσφορά πρέπει να είναι πραγματική και η προσήκουσα.
  
’ρθρο 350.
  Ο δανειστής γίνεται υπερήμερος και με προσφορά του οφειλέτη μη πραγματική, αν δήλωσε ήδη ότι δεν δέχεται την παροχή.
  ’ρθρο 351.
  Ο δανειστής γίνεται επίσης υπερήμερος, αν, μολονότι προσκλήθηκε από τον οφειλέτη, δεν προβαίνει στην απαιτούμενη πράξη ή σύμπραξη, χωρίς την οποία δεν μπορεί ο οφειλέτης να εκπληρώσει την παροχή.
  Δεν απαιτείται πρόσκληση, αν για την πράξη που πρέπει να επιχειρήσει ο δανειστής συμφωνήθηκε είτε ορισμένη ημέρα είτε παρέλευση ορισμένης προθεσμίας από την καταγγελία.
  ’ρθρο 352.
  Στις περιπτώσεις των δύο προηγούμενων άρθρων ο δανειστής δεν γίνεται υπερήμερος αν ο οφειλέτης δεν ήταν σε θέση να εκπληρώσει την παροχή κατά το χρόνο της προσφοράς ή της πράξης που έπρεπε να επιχειρήσει ο δανειστής.
  
  
  
  
  
  
  
  
  
  
  
  
  
  
  
  
  
  
  
  
  
(Μετά τη σελ.192,120(β) Σελ. 192,1201
Τεύχος 1349 Σελ. 35
  

’ρθρο 353.
  Υπερημερία στις αμφοτεροβαρείς συμβάσεις.
  Αν ο οφειλέτης έχει την υποχρέωση παροχής μόνο έναντι αντιπαροχής, ο δανειστής γίνεται υπερήμερος αν είναι πρόθυμος να δεχτεί την παροχή που του προσφέρεται αλλά δεν προσφέρει την αντιπαροχή που του ζητείται.
  ’ρθρο 354.
  Χρόνος παροχής μη ορισμένος.
  Αν ο χρόνος της παροχής δεν είναι ορισμένος, ο δανειστής δεν γίνεται υπερήμερος για το λόγο ότι προσωρινά εμποδίζεται να δεχτεί την παροχή, εκτός αν ειδοποιήθηκε έγκαιρα από τον οφειλέτη ότι επίκειται η εκπλήρωσή της. Το ίδιο ισχύει και όταν ο οφειλέτης έχει δικαίωμα να εκπληρώσει την παροχή και πριν από τον ορισμένο χρόνο.
  ’ρθρο 355.
  Συνέπειες της υπερημερίας του δανειστή.
  Ο οφειλέτης κατά τη διάρκεια της υπερημερίας του δανειστή ευθύνεται μόνο για δόλο και βαριά αμέλεια.
  ’ρθρο 356.
  Ο οφειλέτης χρηματικής οφειλής κατά τη διάρκεια της υπερημερίας του δανειστή δεν οφείλει τόκους, με την επιφύλαξη της διάταξης του επόμενου άρθρου.
  ’ρθρο 357.
  Κατά τη διάρκεια της υπερημερίας του δανειστή ο οφειλέτης που ευθύνεται για τα ωφελήματα κάποιου αντικειμένου έχει υποχρέωση μόνο για όσα εξήγαγε.
  ’ρθρο 358.
  Ο οφειλέτης έχει δικαίωμα να απαιτήσει από τον υπερήμερο δανειστή καθετί που χρειάστηκε να δαπανήσει επιπλέον για την ατελεσφόρητη προσφορά της παροχής καθώς και για τη φύλαξη και τη συντήρησή της κατά τη διάρκεια της υπερημερίας.
  ’ρθρο 359.
  Συνέπειες στην περίπτωση υποχρέωσης
για απόδοση ακινήτου.
  Ο οφειλέτης, αν έχει υποχρέωση να αποδώσει ακίνητο και ο δανειστής έγινε υπερήμερος, δικαιούται, ειδοποιώντας προηγουμένως το δανειστή, αν αυτό είναι εφικτό, να προκαλέσει το διορισμό από το δικαστήριο μεσεγγυούχου, ο οποίος έχει τα δικαιώματα και τις υποχρεώσεις κάθε μεσεγγυούχου. Αφότου ο μεσεγγυούχος παραλάβει το ακίνητο, επέρχεται απόσβεση της υποχρέωσης του οφειλέτη.
  Το ίδιο ισχύει και αν ο οφειλέτης από λόγο που αφορά το πρόσωπο του δανειστή ή εξαιτίας εύλογης αβεβαιότητας ως προς το πρόσωπό του, αδυνατεί να εκπληρώσει με ασφάλεια την υποχρέωσή του.
  ’ρθρο 360.
  Ο οφειλέτης του ακινήτου μπορεί να προκαλέσει την άρση της μεσεγγύησης και την ανάληψη του ακινήτου, εφόσον ο δανειστής δεν αποδέχτηκε τη μεσεγγύηση. Από την άρση η υποχρέωση του οφειλέτη θεωρείται ότι δεν αποσβέστηκε ποτέ.
  ΚΕΦΑΛΑΙΟ ΤΕΤΑΡΤΟ
  ΕΝΟΧΕΣ ΑΠΟ ΣΥΜΒΑΣΕΙΣ ΓΕΝΙΚΑ
  ’ρθρο 361.
  Ενοχή από σύμβαση.
  Για τη σύσταση ή αλλοίωση ενοχής με δικαιοπραξία απαιτείται σύμβαση, εφόσον ο νόμος δεν ορίζει διαφορετικά.
  
’ρθρο 362.
  Σύμβαση για αδύνατη παροχή.
  Αυτός που υποσχέθηκε παροχή η οποία είναι αδύνατη κατά τη σύναψη της σύμβασης, για λόγους που είτε είναι γενικοί είτε αφορούν τον ίδιο, έχει υποχρέωση να ανορθώσει τη ζημία του δανειστή από τη μη εκπλήρωση της παροχής. Η διάταξη του άρθρου 337 εφαρμόζεται αναλόγως και εδώ.
  ’ρθρο 363.
  Ο οφειλέτης, εφόσον στο νόμο δεν ορίζεται διαφορετικά, απαλλάσσεται από κάθε υποχρέωση που απορρέει από την υπόσχεση αδύνατης παροχής, αν κατά τη συνομολόγηση της σύμβασης αγνοούσε χωρίς υπαιτιότητα ότι η παροχή είναι αδύνατη. Οφείλει όμως, αμέσως μόλις μάθει την αδυναμία για εκπλήρωση, να ειδοποιήσει το δανειστή για το γεγονός αυτό. Η διάταξη του άρθρου 338 εφαρμόζεται και εδώ.
  ’ρθρο 364.
  Σε περίπτωση υπόσχεσης αδύνατης παροχής, αν ο δανειστής κατά τη σύναψη της σύμβασης γνώριζε ή όφειλε να γνωρίζει ότι η παροχή είναι αδύνατη, εφαρμόζεται αναλόγως η διάταξη του άρθρου 300.
  ’ρθρο 365.
  Σύμβαση για παροχή απαγορευμένη από το νόμο.
  Οι διατάξεις για την υπόσχεση αδύνατης παροχής εφαρμόζονται και όταν η υπόσχεση αφορά παροχή που προσκρούει σε απαγορευτική διάταξη του νόμου.
  ’ρθρο 366.
  Σύμβαση για μεταβίβαση κάθε μέλλουσας περιουσίας.
  Σύμβαση για μεταβίβαση κάθε μέλλουσας περιουσίας ή ποσοστού της ή για σύσταση επικαρπίας σ' αυτήν είναι άκυρη.
  ’ρθρο 367.
  Σύμβαση για μεταβίβαση της υφιστάμενης περιουσίας.
  Σύμβαση για μεταβίβαση ολόκληρης της υφιστάμενης περιουσίας ή ποσοστού της ή για σύσταση επικαρπίας σ' αυτήν απαιτείται να γίνει ενώπιον συμβολαιογράφου.
  ’ρθρο 368.
  Σύμβαση για την κληρονομία προσώπου που ζει.
  Σύμβαση για την κληρονομία προσώπου που ζει είτε με το ίδιο είτε με τρίτο πρόσωπο, είτε για ολόκληρη είτε για ποσοστό της, είναι άκυρη. Το ίδιο ισχύει και για τη σύμβαση με την οποία περιορίζεται η ελευθερία ως προς τις διατάξεις τελευταίας βούλησης.
  ’ρθρο 369.
  Εμπράγματες συμβάσεις για ακίνητο.
  Συμβάσεις που έχουν αντικείμενο τη σύσταση, μετάθεση, αλλοίωση ή κατάργηση εμπράγματων δικαιωμάτων πάνω σε ακίνητα απαιτείται να γίνονται ενώπιον συμβολαιογράφου.
  ’ρθρο 370.
  Η συμβατική υποχρέωση για εκποίηση ή επιβάρυνση πράγματος σε περίπτωση αμφιβολίας εκτείνεται και στο κατά την κατάρτιση της σύμβασης παράρτημά του.
  
  
(Μετά τη σελ. 192,120) Σελ. 192,121
Τεύχος Ζ12-Σελ. 23
  
  
’ρθρο 371.
  Αοριστία παροχής.
  Αν ο προσδιορισμός της παροχής ανατέθηκε σε έναν από τους συμβαλλομένους ή σε τρίτον, σε περίπτωση αμφιβολίας θεωρείται ότι ο προσδιορισμός πρέπει να γίνει με δίκαιη κρίση. Αν δεν έγινε με δίκαιη κρίση ή βραδύνει, γίνεται από το δικαστήριο.
  ’ρθρο 372.
  Σύμβαση στην οποία ο προσδιορισμός της παροχής ανατίθεται στην απόλυτη κρίση ενός από τους συμβαλλομένους είναι άκυρη.
  ’ρθρο 373.
  Αν ο προσδιορισμός της παροχής ανατέθηκε από τους συμβαλλομένους στην απόλυτη κρίση τρίτου και αυτός αδυνατεί ή αρνείται ή βραδύνει, η σύμβαση είναι άκυρη.
  ΚΕΦΑΛΑΙΟ ΠΕΜΠΤΟ
  ΑΡΧΕΣ ΓΙΑ ΤΙΣ ΑΜΦΟΤΕΡΟΒΑΡΕΙΣ
ΣΥΜΒΑΣΕΙΣ
  ’ρθρο 374.
  Ένσταση μη εκπλήρωσης της σύμβασης.
  Ο υπόχρεος από αμφοτεροβαρή σύμβαση έχει δικαίωμα να αρνηθεί την εκπλήρωση της παροχής, για όσο χρόνο ο αντισυμβαλλόμενος δεν εκπληρώνει ή δεν προσφέρει την αντιπαροχή (ένσταση μη εκπλήρωσης της σύμβασης), εκτός αν έχει υποχρέωση να εκπληρώσει πρώτος.
  Σε περίπτωση παροχής προς περισσότερους, η ένσταση προτείνεται εναντίον καθενός για το μέρος που του αναλογεί ωσότου εκπληρωθεί ή προσφερθεί η όλη αντιπαροχή.
  ’ρθρο 375.
  Η ένσταση μη εκπλήρωσης της σύμβασης δεν μπορεί να αποκρουστεί με την παροχή ασφάλειας.
  ’ρθρο 376.
  Αν ο ένας από τους συμβαλλομένους εκπλήρωσε κατά ένα μέρος την παροχή, δεν μπορεί ο άλλος να αρνηθεί την αντιπαροχή όταν η άρνηση αντιβαίνει στην καλή πίστη λόγω των ειδικών περιστάσεων και ιδίως επειδή το μέρος της παροχής που καθυστερείται ακόμη είναι επουσιώδες.
  ’ρθρο 377.
  Αυτός που έχει υποχρέωση από αμφοτεροβαρή σύμβαση να εκπληρώσει πρώτος την παροχή, αν η αξίωσή του για την αντιπαροχή κινδυνεύει από ουσιώδη ελάττωση της περιουσιακής κατάστασης του άλλου, που δεν τη γνώριζε ούτε όφειλε να τη γνωρίζει κατά την κατάρτιση της σύμβασης, μπορεί να αρνηθεί την εκπλήρωση της παροχής ωσότου ο άλλος παράσχει ασφάλεια.
  ’ρθρο 378.
  Η ένσταση μη εκπλήρωσης της σύμβασης αποτέλεσμα έχει ότι ο εναγόμενος καταδικάζεται στην παροχή με τον όρο ταυτόχρονης εκπλήρωσης από τον άλλο της αντιπαροχής που τον βαρύνει.
  ’ρθρο 379.
  Αοριστία αντιπαροχής.
  Αν η έκταση της αντιπαροχής δεν ορίστηκε, σε περίπτωση αμφιβολίας το δικαίωμα του προσδιορισμού ανήκει στο δικαιούμενο να απαιτήσει την αντιπαροχή.
Σελ. 192,122
Τεύχος Ζ12-Σελ. 24
  
’ρθρο 380.
  Ανυπαίτια αδυναμία παροχής του ενός.
  Αν η παροχή του ενός από τους συμβαλλομένους είναι αδύνατη από γεγονός για το οποίο αυτός δεν έχει ευθύνη απαλλάσσεται και ο άλλος συμβαλλόμενος από την αντιπαροχή και την αναζητεί, αν τυχόν την κατέβαλε, κατά τις διατάξεις για τον αδικαιολόγητο πλουτισμό. Αλλά δεν απαλλάσσεται αν απαίτησε ό,τι περιήλθε στον άλλο εξαιτίας του γεγονότος της αδυναμίας.
  ’ρθρο 381.
  Αδυναμία παροχής από υπαιτιότητα του άλλου.
  Αν η παροχή του ενός από τους συμβαλλομένους έγινε αδύνατη από πταίσμα του άλλου, αυτός δεν απαλλάσσεται από την υποχρέωση αντιπαροχής. Από την αντιπαροχή όμως αφαιρείται καθετί που ωφελείται ή δόλια παραλείπει να ωφεληθεί από την απαλλαγή αυτός που απαλλάσσεται λόγω της αδυναμίας.
  Το ίδιο ισχύει αν η παροχή του ενός έγινε αδύνατη χωρίς υπαιτιότητά του κατά το διάστημα που ο άλλος βρισκόταν σε υπερημερία αποδοχής της.
  ’ρθρο 382.
  Αδυναμία παροχής από υπαιτιότητα του ίδιου.
  Αν η παροχή του ενός από τους συμβαλλομένους είναι αδύνατη από γεγονός για το οποίο αυτός έχει ευθύνη, μπορεί ο άλλος είτε να επικαλεστεί τα δικαιώματα του άρθρου 380 είτε να απαιτήσει αποζημίωση είτε να υπαναχωρήσει από τη σύμβαση. Το ίδιο ισχύει και στην περίπτωση του άρθρου 339, αν περάσει άπρακτη η προθεσμία που προβλέπεται σ' αυτό.
  ’ρθρο 383.
  Υπερημερία εκπλήρωσης του ενός.
  Αν ο ένας από τους συμβαλλομένους βρίσκεται σε υπερημερία ως προς την παροχή που οφείλει, έχει δικαίωμα ο άλλος να του τάξει εύλογη προθεσμία για εκπλήρωση, δηλώνοντας συνάμα ότι μετά την πάροδό της αποκρούει την παροχή. Αν περάσει άπρακτη η προθεσμία, ο τελευταίος έχει δικαίωμα ή να απαιτήσει αποζημίωση για τη μη εκπλήρωση ή να υπαναχωρήσει από τη σύμβαση, όχι όμως να απαιτήσει την παροχή.
  ’ρθρο 384.
  Αν, μέσα στην προθεσμία που έχει ταχθεί, η παροχή εκπληρώθηκε κατά ένα μόνο μέρος και ο δανειστής δεν έχει συμφέρον στη μερική εκπλήρωση, έχει δικαίωμα να απαιτήσει αποζημίωση λόγω μη εκπλήρωσης για την όλη παροχή ή να υπαναχωρήσει από την όλη σύμβαση.
  ’ρθρο 385.
  Δεν απαιτείται να ταχθεί στον υπερήμερο οφειλέτη προθεσμία για την εκπλήρωση της παροχής: 1.αν από την όλη στάση του προκύπτει ότι το μέτρο αυτό θα ήταν άσκοπο, 2.αν ο δανειστής εξαιτίας της υπερημερίας δεν έχει συμφέρον στην εκτέλεση της σύμβασης.
  
’ρθρο 386.
  Σύμβαση για διαδοχικές τμηματικές παροχές.
  Αν η σύμβαση είναι εκτελεστέα κατά διαδοχικές τμηματικές παροχές και ο οφειλέτης περιήλθε σε υπερημερία ή υπαίτια αδυναμία ως προς μία τμηματική παροχή, ο δανειστής έχει δικαίωμα να απαιτήσει αποζημίωση ή να υπαναχωρήσει ως προς μόνη την παροχή αυτή. τα ίδια δικαιώματα έχει ως προς τις υπολειπόμενες παροχές μόνο αν η καθυστέρηση ή αδυναμία ως προς την τμηματική παροχή είναι τόσο ουσιώδης, ώστε ο δανειστής δεν  έχει πια συμφέρον για το υπόλοιπο μέρος της σύμβασης ή αν υπάρχει βάσιμος φόβος ότι δεν θα εκπληρωθούν οι υπολειπόμενες παροχές. Με τους όρους αυτούς το δικαίωμα του δανειστή για αποζημίωση ή υπαναχώρηση εκτείνεται και στο μέρος της σύμβασης που εκτελέστηκε ήδη.
  ’ρθρο 387.
  Δικαίωμα αποζημίωσης μαζί με την
υπαναχώρηση.
  Στις περιπτώσεις όπου ο δανειστής ασκεί το δικαίωμα της υπαναχώρησης, μπορεί επιπλέον με αίτησή του και κατά την εύλογη κρίση του δικαστηρίου να του επιδικαστεί και αποζημίωση για τυχόν ζημία από τη μη εκπλήρωση της σύμβασης.
  Στο δικαίωμα της υπαναχώρησης κατά τα λοιπά εφαρμόζονται αναλόγως οι διατάξεις των άρθρων 389 έως 396.
  ’ρθρο 388.
  Απρόοπτη μεταβολή των συνθηκών.
  Αν τα περιστατικά στα οποία κυρίως, ενόψει της καλής πίστης και των συναλλακτικών ηθών, τα μέρη στήριξαν τη σύναψη αμφοτεροβαρούς σύμβασης, μεταβλήθηκαν ύστερα, από λόγους που ήταν έκτακτοι και δεν μπορούσαν να προβλεφθούν, και από τη μεταβολή αυτή η παροχή του οφειλέτη, ενόψει και της αντιπαροχής, έγινε υπέρμετρα επαχθής, το δικαστήριο μπορεί κατά την κρίση του με αίτηση του οφειλέτη να την αναγάγει στο μέτρο που αρμόζει και να αποφασίσει τη λύση της σύμβασης εξολοκλήρου ή κατά το μέρος που δεν εκτελέστηκε ακόμη.
  Αν αποφασιστεί η λύση της σύμβασης, επέρχεται απόσβεση των υποχρεώσεων παροχής που πηγάζουν απ' αυτήν και οι συμβαλλόμενοι έχουν αμοιβαία υποχρέωση να αποδώσουν τις παροχές που έλαβαν κατά τις διατάξεις για τον αδικαιολόγητο πλουτισμό.
  ΚΕΦΑΛΑΙΟ ΕΚΤΟ
  ΣΥΜΒΑΤΙΚΗ ΥΠΑΝΑΧΩΡΗΣΗ
  ’ρθρο 389.
  Δικαίωμα υπαναχώρησης.
  Στη σύμβαση μπορεί κάποιος να επιφυλάξει στον εαυτό του το δικαίωμα της υπαναχώρησης.
  Η υπαναχώρηση επιφέρει απόσβεση των υποχρεώσεων για παροχή που πηγάζουν από τη σύμβαση και οι συμβαλλόμενοι έχουν αμοιβαία υποχρέωση να αποδώσουν τις παροχές που έλαβαν κατά τις διατάξεις για τον αδικαιολόγητο πλουτισμό.
  ’ρθρο 390.
  Πως ασκείται.
  Η υπαναχώρηση γίνεται με δήλωση αυτού που έχει το δικαίωμα να υπαναχωρήσει προς τον άλλο.
  ’ρθρο 391.
  Πότε αποκλείεται.
  Η υπαναχώρηση αποκλείεται αν το αντικείμενο που έλαβε ο δικαιούμενος να υπαναχωρήσει καταστράφηκε από τυχαίο γεγονός ολικά ή κατά μεγάλο μέρος ή χειροτέρεψε ουσιωδώς.
  
’ρθρο 392
  Η υπαναχώρηση αποκλείεται, αν αυτό που έλαβε ο δικαιούμενος να υπαναχωρήσει: 1.από πταίσμα του καταστράφηκε ολικά ή κατά μεγάλο μέρος, ή χάθηκε ή χειροτέρεψε ουσιωδώς. 2.μεταποιήθηκε από αυτόν ολικά ή κατά μεγάλο μέρος με επεξεργασία ή μετάπλαση σε άλλο πράγμα.
  ’ρθρο 393
  Η υπαναχώρηση αποκλείεται, αν ο δικαιούμενος να υπαναχωρήσει εκποίησε ολικά ή κατά μεγάλο μέρος το αντικείμενο που έλαβε ή το επιβάρυνε με δικαίωμα υπέρ τρίτου.
  ’ρθρο 394
  Ματαίωση της υπαναχώρησης που ασκήθηκε.
  Αν ο δικαιούμενος να υπαναχωρήσει έγινε υπερήμερος ως προς την ολική ή την κατά μεγάλο μέρος απόδοση αυτού που έλαβε, η υπαναχώρηση γίνεται ανίσχυρη, εφόσον δεν το αποδίδει μέσα στην εύλογη προθεσμία που του έταξε ο άλλος.
  ’ρθρο 395.
  Απόσβεση.
  Το δικαίωμα της υπαναχώρησης αποσβήνεται αν δεν ασκηθεί μέσα σε εύλογη προθεσμία που τάσσεται από τον άλλο.
  ’ρθρο 396
  Υπαναχώρηση σε περίπτωση περισσοτέρων.
  Αν στη σύμβαση οι συμβαλλόμενοι από τις δύο πλευρές είναι περισσότεροι, το δικαίωμα της υπαναχώρησης απαιτείται να ασκηθεί από όλους και κατά όλων.
  Αν το δικαίωμα αυτό αποσβεστεί για έναν, αποσβήνεται και ως προς τους άλλους.
  ’ρθρο 397.
  Υπαναχώρηση στην περίπτωση μη εκτέλεσης της σύμβασης.
  Αυτός που επιφύλαξε στον εαυτό του την υπαναχώρηση για την περίπτωση όπου ο άλλος δεν θα εκπλήρωνε την υποχρέωσή του από τη σύμβαση, σε περίπτωση αμφιβολίας έχει το δικαίωμα αυτό μόνο αν η μη εκπλήρωση οφείλεται σε υπαιτιότητα του άλλου. Αυτός που ισχυρίζεται ότι εκπλήρωσε την υποχρέωσή του οφείλει να το αποδείξει.
  ’ρθρο 398
  Υπαναχώρηση έναντι καταβολής ποινής.
  Αν ο ένας από τους συμβαλλομένους επιφύλαξε στον εαυτό του την υπαναχώρηση έναντι καταβολής ποινής, η υπαναχώρηση είναι ανίσχυρη εφόσον έγινε χωρίς σύγχρονη καταβολή της ποινής και ο άλλος την απέκρουσε για το λόγο αυτό χωρίς υπαίτια καθυστέρηση.
  ’ρθρο 399.
  Ρήτρα έκπτωσης σε περίπτωση μη εκπλήρωσης.
  Αν στη σύμβαση συνομολογήθηκε ότι ο οφειλέτης που δεν εκπληρώνει την υποχρέωσή του εκπίπτει από τα συμβατικά του δικαιώματα, θεωρείται ότι ο δανειστής επιφύλαξε για την περίπτωση αυτή δικαίωμα υπαναχώρησης.
  ’ρθρο 400.
  Ρήτρα κράτησης της παροχής.
  Η συμβατική ρήτρα ότι ο δανειστής σε περίπτωση υπαναχώρησης κρατεί ως όφελος το μέρος της παροχής που έλαβε διέπεται από τις διατάξεις για την ποινική ρήτρα.
(Μετά τη σελ. 192,122) Σελ. 192,123
Τεύχος Ζ12-Σελ. 25
  
’ρθρο 401.
  Παροχή εκπληρωτέα σε ορισμένο χρόνο.
Αν στη σύμβαση συνομολογήθηκε ότι η παροχή πρέπει να εκπληρωθεί αποκλειστικά σε ορισμένο χρόνο ή αποκλειστικά μέσα σε ορισμένη προθεσμία, σε περίπτωση αμφιβολίας ο δανειστής έχει το δικαίωμα να υπαναχωρήσει για μόνη την καθυστέρηση ανεξάρτητα από υπαιτιότητα του οφειλέτη. Αν ο δανειστής προτιμά την απαίτηση της παροχής, οφείλει να το ανακοινώσει αμέσως στον οφειλέτη, αλλιώς δεν έχει την απαίτηση αυτή.
ΚΕΦΑΛΑΙΟ ΕΒΔΟΜΟ
  ΑΡΡΑΒΩΝΑΣ ΚΑΙ ΠΟΙΝΙΚΗ ΡΗΤΡΑ
  ’ρθρο 402
  Έννοια του αρραβώνα.
  Αν κατά την κατάρτιση της σύμβασης δόθηκε αρραβώνας, εφόσον δεν ορίστηκε τίποτε άλλο, θεωρείται ότι δόθηκε για την κάλυψη της ζημίας από τη μη εκτέλεση της σύμβασης.
  ’ρθρο 403.
  Τύχη του αρραβώνα.
  Ο υπαίτιος για τη μη εκτέλεση της σύμβασης χάνει τον αρραβώνα που έσωσε ή αποδίδει διπλάσιο αυτόν που έλαβε. Σε περίπτωση αμφιβολίας δεν αποκλείεται υποχρέωση για περαιτέρω αποζημίωση, που μειώνεται όμως κατά το ποσό του αρραβώνα.
  ’ρθρο 404.
  Ποινική ρήτρα.
  Ο οφειλέτης μπορεί να υποσχεθεί στο δανειστή ως ποινή χρηματικό ποσό ή κάτι άλλο (ποινική ρήτρα), για την περίπτωση που δεν θα εκπλήρωνε ή που δεν θα εκπλήρωνε προσηκόντως την παροχή.
  ’ρθρο 405.
  Κατάπτωση της ποινής και συνέπειες.
  Η ποινή καταπίπτει αν ο οφειλέτης αδυνατεί υπαίτια να εκπληρώσει την παροχή ή αν περιέλθει σε υπερημερία.
  Η κατάπτωση της ποινής επέρχεται και αν ακόμη ο δανειστής δεν έχει υποστεί καμιά ζημία.
  ’ρθρο 406.
  Σε περίπτωση που η ποινή συμφωνήθηκε για την περίπτωση της μη εκπλήρωσης της παροχής, ο δανειστής, αν απαιτήσει την ποινή που κατέπεσε, αποκλείεται να ζητήσει την εκπλήρωση της παροχής.
  Αν ο δανειστής αντί για εκπλήρωση έχει δικαίωμα αποζημίωσης, μπορεί να απαιτήσει την ποινή που κατέπεσε, καθώς και την επιπλέον αποδεικνυόμενη ζημία.
  ’ρθρο 407.
  Αν η ποινή συμφωνήθηκε για την περίπτωση της μη προσήκουσας και ιδίως της μη έγκαιρης εκπλήρωσης της παροχής, ο δανειστής έχει δικαίωμα να απαιτήσει εκτός από την ποινή που κατέπεσε και την εκπλήρωση της παροχής. Έχει επίσης το δικαίωμα να απαιτήσει και την επιπλέον αποδεικνυόμενη ζημία, από τη μη προσήκουσα εκπλήρωση.
  ’ρθρο 408
  Ποινική ρήτρα σε περίπτωση άκυρης παροχής.
  Αν η υπόσχεση της παροχής είναι άκυρη, είναι άκυρη και η ποινική ρήτρα, και αν ακόμη τα μέρη γνώριζαν την ακυρότητα της υπόσχεσης.
Σελ. 192,124
Τεύχος Ζ12-Σελ. 26
  
’ρθρο 409.
  Υπέρμετρη ποινή.
  Αν η ποινή που συμφωνήθηκε είναι δυσανάλογα μεγάλη μειώνεται, ύστερα από αίτηση του οφειλέτη, από το δικαστήριο, στο μέτρο που αρμόζει. Αντίθετη συμφωνία δεν ισχύει.
  ΚΕΦΑΛΑΙΟ ΟΓΔΟΟ
  ΣΥΜΒΑΣΗ ΥΠΕΡ ΤΡΙΤΟΥ ΚΑΙ ΣΕ ΒΑΡΟΣ ΤΡΙΤΟΥ
  ’ρθρο 410.
  Σύμβαση υπέρ τρίτου.
  Αν κάποιος δεχτεί υπόσχεση παροχής υπέρ τρίτου, μπορεί να απαιτήσει να καταβάλει στον τρίτο αυτός που υποσχέθηκε.
  ’ρθρο 411
  Δικαίωμα του τρίτου.
  Ο τρίτος έχει το δικαίωμα να απαιτήσει την παροχή απευθείας απ' αυτόν που υποσχέθηκε, αν προκύπτει τέτοια θέληση των μερών που έχουν συμβληθεί ή αυτό συνάγεται από τη φύση και το σκοπό της σύμβασης.
  ’ρθρο 412
  Εφόσον ο τρίτος που έχει το δικαίωμα να απαιτήσει απευθείας την παροχή δήλωσε προς αυτόν που υποσχέθηκε ότι θα ασκήσει το δικαίωμά του, ο δέκτης της υπόσχεσης δεν μπορεί να τον απαλλάξει από την υποχρέωσή του.
  ’ρθρο 413
  Αποποίηση του τρίτου.
  Αν ο τρίτος με δήλωσή του προς αυτόν που υποσχέθηκε αποποιήθηκε το δικαίωμά του που πηγάζει από τη σύμβαση, το δικαίωμα αυτό θεωρείται ότι δεν αποκτήθηκε.
  ’ρθρο 414.
  Ενστάσεις κατά του τρίτου.
  Αυτός που υποσχέθηκε έχει το δικαίωμα να αντιτάξει και απέναντι στον τρίτο ενστάσεις από τη σύμβαση.
  ’ρθρο 415.
  Σύμβαση σε βάρος τρίτου.
  Αυτός που υποσχέθηκε σε άλλον ότι τρίτος θα καταβάλει κάποια παροχή, εφόσον δεν προκύπτει κάτι άλλο από τη σύμβαση, οφείλει αποζημίωση αν ο τρίτος αρνηθεί την καταβολή.

  
ΚΕΦΑΛΑΙΟ ΕΝΑΤΟ
  ΑΠΟΣΒΕΣΗ ΤΩΝ ΕΝΟΧΩΝ
  ’ρθρο 416.
  Καταβολή
  Η ενοχή αποσβήνεται με καταβολή.
  ’ρθρο 417.
  Καταβολή προς άλλον εκτός από το δανειστή
  Η καταβολή απαιτείται να γίνει στο δανειστή ή σε όποιον ο δανειστής ή το δικαστήριο ή ο νόμος έχει επιτρέψει να δεχτεί την καταβολή.
  Η καταβολή που έγινε σε άλλον ισχύει αν ο δανειστής την εγκρίνει ή εφόσον ωφελείται απ' αυτήν.
  ’ρθρο 418.
  Μη προσήκουσα καταβολή.
  Αν ο δανειστής αποδέχτηκε την παροχή που έγινε με σκοπό καταβολής, αυτόν βαρύνει η απόδειξη ότι η καταβολή δεν ήταν η προσήκουσα.
  ’ρθρο 419.
  Δόση αντί καταβολής.
  Ο δανειστής δεν είναι υπόχρεος να δεχτεί αντί καταβολής άλλη παροχή. Αν όμως δεχτεί τέτοια παροχή, η ενοχή αποσβήνεται.
  ’ρθρο 420.
  Αν αντί καταβολής δόθηκε στο δανειστή κάτι άλλο, για τα πραγματικά ή νομικά ελλατώματά του ο οφειλέτης ευθύνεται όπως ο πωλητής.
  ’ρθρο 421
  Υπόσχεση αντί καταβολής.
  Αν ο οφειλέτης για να ικανοποιήσει το δανειστή αναλάβει απέναντί του νέα υποχρέωση, αυτή δεν θεωρείται ότι έγινε αντί καταβολής, εκτός αν προκύπτει σαφώς το αντίθετο.
  ’ρθρο 422
  Καταλογισμός σε περίπτωση περισσότερων
χρεών.
  Αν ο οφειλέτης έχει περισσότερα χρέη προς το δανειστή, έχει το δικαίωμα να ορίσει κατά την καταβολή το χρέος που θέλει να εξοφληθεί. Αν δεν όρισε τίποτε, η παροχή που έγινε καταλογίζεται πρώτα στο ληξιπρόθεσμο χρέος και, αν υπάρχουν περισσότερα, σε εκείνο που παρέχει μικρότερη ασφάλεια για το δανειστή. αν υπάρχουν περισσότερα με ίση ασφάλεια, στο επαχθέστερο για τον οφειλέτη. αν υπάρχουν περισσότερα εξίσου επαχθή, στο αρχαιότερο. αν όλα τα χρέη είναι σύγχρονα, ο καταλογισμός γίνεται σύμμετρα.
  ’ρθρο 423
  Αν το χρέος αποτελείται από κεφάλαιο, τόκους και έξοδα η παροχή καταλογίζεται πρώτα στα έξοδα, έπειτα στους τόκους και τελευταία στο κεφάλαιο.
  Ο δανειστής μπορεί να αρνηθεί την αποδοχή της παροχής, αν ο οφειλέτης όρισε αλλιώς τον καταλογισμό.
  ’ρθρο 424.
  Δικαίωμα για εξοφλητική απόδειξη.
  Ο οφειλέτης καταβάλλοντας έχει το δικαίωμα να απαιτήσει έγγραφη εξοφλητική απόδειξη και, αν εξοφλήσει ολοσχερώς, απόδοση του χρεωστικού εγγράφου. Από την απόδοση του χρεωστικού εγγράφου τεκμαίρεται η εξόφληση του χρέους.
  
’ρθρο 425.
  Έξοδα της εξόφλησης.
  Τα έξοδα της εξοφλητικής απόδειξης φέρει ο οφειλέτης αν δεν προκύπτει κάτι άλλο από τη σχέση.
  ’ρθρο 426.
  Ο κομιστής έγγραφης εξόφλησης.
  Ο κομιστής έγγραφης εξοφλητικής απόδειξης του δανειστή θεωρείται ότι έχει εξουσιοδοτηθεί για την είσπραξη, εκτός αν υπάρχουν περιστατικά γνωστά στον οφειλέτη που καταβάλλει, από τα οποία προκύπτει το αντίθετο.
  ’ρθρο 427.
  Δημόσια κατάθεση.
  Ο οφειλέτης έχει το δικαίωμα σε περίπτωση υπερημερίας του δανειστή να προβεί σε δημόσια κατάθεση του οφειλομένου, αν αυτό συνίσταται σε χρήματα ή άλλα πράγματα δεκτικά κατάθεσης κατά το νόμο.
  ’ρθρο 428.
  Πράγμα μη καταθέσιμο.
  Αν το οφειλόμενο είναι κινητό πράγμα μη δεκτικό κατάθεσης, ο οφειλέτης σε περίπτωση υπερημερίας του δανειστή, αφού τον ειδοποιήσει προηγουμένως, μπορεί να το πουλήσει με δημόσιο πλειστηριασμό και να καταθέσει δημόσια το εκπλειστηρίασμα. Η ειδοποίηση μπορεί να παραλειφθεί, αν το πράγμα υπόκειται σε φθορά και υπάρχει κίνδυνος από τη χρονοτριβή ή αν η ειδοποίηση είναι ιδιαίτερα δύσκολη.
  ’ρθρο 429.
  Αν το μη δεκτικό κατάθεσης κινητό έχει χρηματιστηριακή τιμή ή έχει ανάλογα με τα απαιτούμενα έξοδα μικρή αξία, η πώληση γίνεται χωρίς πλειστηριασμό με άδεια του προέδρου των πρωτοδικών.
  ’ρθρο 430.
  Πώς γίνεται η κατάθεση.
  Η δημόσια κατάθεση γίνεται στην αρμόδια αρχή του τόπου της εκπλήρωσης της παροχής. Ο οφειλέτης έχει την υποχρέωση να γνωστοποιήσει χωρίς υπαίτια καθυστέρηση την κατάθεση στο δανειστή και, αν το παραλείψει, ευθύνεται σε αποζημίωση, εκτός αν η γνωστοποίηση είναι ιδιαίτερα δύσκολη.
  ’ρθρο 431.
  Αποτελέσματα της κατάθεσης.
  Η δημόσια κατάθεση επιφέρει απόσβεση της ενοχής σαν να είχε γίνει κατά το χρόνο της κατάθεσης καταβολή από τον οφειλέτη.
  ’ρθρο 432.
  Απαίτηση του αντικειμένου της κατάθεσης.
  Ο δανειστής έχει το δικαίωμα οποτεδήποτε να απαιτήσει από την αρχή το αντικείμενο που έχει κατατεθεί. Ο οφειλέτης όμως, εφόσον είναι υπόχρεος στην παροχή μόνο έναντι αντιπαροχής του δανειστή, μπορεί με δήλωσή του κατά την κατάθεση να εξαρτήσει την εκ μέρους του δανειστή απαίτηση του αντικειμένου που κατατέθηκε από τη σύγχρονη εκπλήρωση της αντιπαροχής.
  
(Μετά τη σελ. 192,124) Σελ. 192,125
Τεύχος Ζ12-Σελ. 27
  
’ρθρο 433.
  Ανάληψη από τον οφειλέτη.
  Εφόσον ο δανειστής με δήλωση στην αρμόδια αρχή δεν αποδέχτηκε την κατάθεση, ο οφειλέτης έχει το δικαίωμα να αναλάβει το αντικείμενο που έχει κατατεθεί. Αν το αναλάβει, η κατάθεση θεωρείται ότι δεν έγινε.
  Το δικαίωμα για ανάληψη είναι ακατάσχετο και ανεκχώρητο.
  ’ρθρο 434.
  ’λλες περιπτώσεις κατάθεσης.
  Αν ο οφειλέτης, για λόγο που αφορά το πρόσωπο τουδανειστή ή εξαιτίας εύλογης αβεβαιότητας ως προς το πρόσωπο   του   δανειστή,   αδυνατεί   να   εκπληρώσει   με   ασφάλεια την υποχρέωσή του, έχει το δικαίωμα να προβεί σε δημόσια κατάθεση με τα ίδια αποτελέσματα όπως στην περίπτωση της υπερημερίας του δανειστή.
  Η πώληση των μη δεκτικών κατάθεσης κινητών γίνεται στην περίπτωση αυτή με άδεια του δικαστηρίου.
  ’ρθρο 435.
  Έξοδα της κατάθεσης.
  Τα έξοδα της δημόσιας κατάθεσης ή του πλειστηριασμού ή της πώλησης βαρύνουν το δανειστή, εφόσον ο οφειλέτης δεν ανέλαβε το αντικείμενο που έχει κατατεθεί.
  ’ρθρο 436.
  Ανανέωση.
  Η ενοχή αποσβήνεται αν με σύμβαση αντικατασταθεί, με το σκοπό κατάργησης, με νέα ενοχή (ανανέωση) που περιλαμβάνει είτε τα ίδια πρόσωπα είτε άλλο οφειλέτη είτε άλλο δανειστή.
  ’ρθρο 437.
  Σε περίπτωση ενοχής άκυρης ή ακυρώσιμης.
  Αν η παλαιά ενοχή είναι άκυρη, είναι άκυρη και η ανανέωση, εκτός αν προκύπτει απ' αυτήν ότι περιέχει επικύρωση της άκυρης ενοχής.
  Αν η παλαιά ενοχή είναι ακυρώσιμη, η ανανέωση ισχύει, εκτός αν ο οφειλέτης το αγνοούσε χωρίς υπαιτιότητά του όταν έγινε η ανανέωση.
  ’ρθρο 438.
  Σκοπός της ανανέωσης.
  Ο σκοπός της ανανέωσης απαιτείται να συνάγεται σαφώς.
  ’ρθρο 439.
  Ασφάλειες της παλαιάς ενοχής.
  Σε περίπτωση ανανέωσης οι εγγυητές, τα ενέχυρα ή οι υποθήκες της παλαιάς ενοχής διατηρούνται υπέρ της νέας μόνο αν συναίνεσε ο εγγυητής ή ο κύριος του ενυποθήκου ή του πράγματος που έχει ενεχυρασθεί, οφειλέτης ή τρίτος.
  ’ρθρο 440.
  Συμψηφισμός.
  Ο συμψηφισμός επιφέρει απόσβεση των μεταξύ δύο προσώπων αμοιβαίων απαιτήσεων, όσο καλύπτονται, αν είναι ομοειδείς κατά το αντικείμενο και ληξιπρόθεσμες.
  
Σελ. 192,126
Τεύχος Ζ12-Σελ. 28
  
  
’ρθρο 441.
  Πρόταση συμψηφισμού.
  Ο συμψηφισμός επέρχεται αν ο ένας τον επικαλεστεί με δήλωση προς τον άλλο. Η πρόταση του συμψηφισμού επιφέρει απόσβεση των αμοιβαίων απαιτήσεων από τότε που συνυπήρξαν.
  ’ρθρο 442.
  Ο συμψηφισμός κατά επίδικης απαίτησης, αν η ανταπαίτηση αποδεικνύεται αμέσως, προτείνεται σε κάθε στάση της δίκης, ακόμη και κατά την εκτέλεση.
  ’ρθρο 443.
  Ανταπαίτηση που έχει παραγραφεί.
  Σε συμψηφισμό προτείνεται και ανταπαίτηση που έχει παραγραφεί, αν κατά το χρόνο που οι απαιτήσεις συνυπήρξαν δεν είχε συμπληρωθεί ο χρόνος της παραγραφής της.
  ’ρθρο 444.
  Συμψηφισμός με αίρεση ή προθεσμία.
  Η δήλωση συμψηφισμού είναι ανίσχυρη, αν έγινε με αίρεση ή προθεσμία. Αλλά η πρόταση συμψηφισμού ενώπιον δικαστηρίου είναι ισχυρή εφόσον γίνεται για την περίπτωση που η αγωγή δεν θα απορριφθεί για άλλο λόγο.
  ’ρθρο 445.
  Χαριστική προθεσμία.
  Αυτός που χορήγησε χαριστικά στον οφειλέτη προθεσμία καταβολής δεν εμποδίζεται από το γεγονός αυτό να συμψηφίσει την απαίτησή του.
  ’ρθρο 446.
  Παροχές σε διαφορετικό τόπο.
  Αν οι αμοιβαίες απαιτήσεις έχουν διαφορετικό τόπο καταβολής, αυτός που συμψηφίζει έχει την υποχρέωση να ανορθώσει τη ζημία που υφίσταται ο άλλος επειδή δεν μπορεί να εκπληρώσει ή να λάβει την παροχή στον ορισμένο τόπο.
  ’ρθρο 447.
  Συμψηφισμός από απαίτηση άλλου.
  Ο εγγυητής μπορεί να αντιτάξει σε συμψηφισμό την ανταπαίτηση του πρωτοφειλέτη κατά του δανειστή, ο πρωτοφειλέτης όμως δεν μπορεί να αντιτάξει την ανταπαίτηση του εγγυητή.
  ’ρθρο 448.
  Συμψηφισμός κατά του εκδοχέα.
  Μετά την αναγγελία της εκχώρησης στον οφειλέτη αυτός δεν μπορεί να προτείνει έναντι του εκδοχέα σε συμψηφισμό απαιτήσεις του κατά του εκχωρητή μεταγενέστερες από την αναγγελία.
  ’ρθρο 449.
  Συμψηφισμός σε περίπτωση κατάσχεσης.
  Αν απαίτηση έχει κατασχεθεί, ο οφειλέτης της δεν μπορεί να προτείνει κατά του προσώπου που επέβαλε την κατάσχεση σε συμψηφισμό ανταπαίτηση, που απέκτησε κατά του δανειστή μετά την κατάσχεση.
  
’ρθρο 450.
  Απαράδεκτο του συμψηφισμού.
  Δεν επιτρέπεται συμψηφισμός κατά απαίτησης η οποία προέρχεται από αδίκημα που διαπράχθηκε από δόλο.
  Δεν επιτρέπεται συμψηφισμός, αν ο οφειλέτης παραιτήθηκε προκαταβολικά από αυτόν.
  ’ρθρο 451.
  Δεν επιτρέπεται συμψηφισμός κατά ακατάσχετης απαίτησης.
  ’ρθρο 452.
  Συμψηφισμός σε περίπτωση περισσότερων χρεών.
  Αν ο οφειλέτης έχει περισσότερα χρέη προς το δανειστή και αυτός δεν συμφωνεί ως προς το χρέος που πρέπει να συμψηφιστεί, εφαρμόζονται αναλόγως οι διατάξεις για την καταβολή σε περίπτωση περισσότερων χρεών.
  ’ρθρο 453.
  Σύγχυση.
  Όταν οι ιδιότητες δανειστή και οφειλέτη ενωθούν στο ίδιο πρόσωπο, επέρχεται απόσβεση της ενοχής με σύγχυση. Η ενοχή αναβιώνει μόλις πάψει να υπάρχει η ένωση αυτή.
  ’ρθρο 454.
  ’φεση χρέους.
  Όταν ο δανειστής συμφωνήσει με τον οφειλέτη την άφεση του χρέους, ή με σύμβαση μαζί του αναγνωρίσει ότι δεν υπάρχει το χρέος, επέρχεται απόσβεση της ενοχής.
  ΚΕΦΑΛΑΙΟ ΔΕΚΑΤΟ
  ΕΚΧΩΡΗΣΗ
  ’ρθρο 455.
  Έννοια.
  Ο δανειστής μπορεί με σύμβαση να μεταβιβάσει σε άλλον την απαίτησή του χωρίς τη συναίνεση του οφειλέτη (εκχώρηση).
  ’ρθρο 456.
  Παράδοση αποδεικτικών.
  Ο εκχωρητής έχει την υποχρέωση να δώσει στον εκδοχέα όσες πληροφορίες είναι αναγκαίες για την ενάσκηση της απαίτησης και να του παραδώσει τα αποδεικτικά της έγγραφα που βρίσκονται στην κατοχή του.
  Αν εκχωρηθεί μέρος της απαίτησης, παραδίνεται κανονικά επικυρωμένο αντίγραφο των εγγράφων αυτών, επιφυλάσσεται όμως στον εκδοχέα το δικαίωμα να ζητήσει επίδειξη των πρωτοτύπων.
  ’ρθρο 457.
  Δημόσιο έγγραφο με αίτηση.
  Ο εκχωρητής έχει υποχρέωση, αν το ζητήσει ο εκδοχέας, να συντάξει δημόσιο έγγραφο για την εκχώρηση. Τα έξοδα βαρύνουν τον εκδοχέα.
  ’ρθρο 458.
  Μεταβίβαση παρεπόμενων δικαιωμάτων.
  Με την εκχώρηση μεταβιβάζονται και οι υποθήκες, εγγυήσεις, ενέχυρα ή άλλα παρεπόμενα δικαιώματα που ασφαλίζουν την απαίτηση καθώς και τα προνόμια τα οποία στην αναγκαστική εκτέλεση ή στην πτώχευση συνδέονται με τη φύση της απαίτησης ή της εγγύησης. Προνόμια που συνδέονται με το πρόσωπο του δανειστή δεν μεταβιβάζονται.
  ’ρθρο 459.
  Με την εκχώρηση, αν δεν συμφωνήθηκε αλλιώς, μεταβιβάζονται και οι καθυστερούμενοι τόκοι.
  
’ρθρο 460.
  Αναγγελία.
  Ο εκδοχέας δεν αποκτά δικαίωμα απέναντι στον οφειλέτη και στους τρίτους πριν ο ίδιος ή ο εκχωρητής αναγγείλει την εκχώρηση στον οφειλέτη.
  ’ρθρο 461.
  Καταβολή πριν από την αναγγελία.
  Ο οφειλέτης ελευθερώνεται, αν πριν από την αναγγελία καταβάλει στον εκχωρητή το χρέος ή συνομολογήσει με αυτόν σύμβαση άφεσης.
  ’ρθρο 462.
  Υποχρεώσεις του οφειλέτη προς τον εκδοχέα.
  Ο οφειλέτης έχει προς τον εκδοχέα τις ίδιες υποχρεώσεις που είχε προς τον εκχωρητή.
  ’ρθρο 463.
  Ενστάσεις κατά του εκδοχέα.
  Ο οφειλέτης μπορεί να αντιτάξει κατά του εκδοχέα όλες τις ενστάσεις που είχε κατά του εκχωρητή πριν από την αναγγελία.
  Ανταπαίτηση, την οποία ο οφειλέτης είχε κατά του εκχωρητή στο χρόνο της αναγγελίας, μπορεί, αν και μη ληξιπρόθεσμη, να την αντιτάξει σε συμψηφισμό κατά του εκδοχέα, αν αυτή έγινε ληξιπρόθεσμη όχι βραδύτερα από την απαίτηση που εκχωρήθηκε.
  ’ρθρο 464.
  Απαιτήσεις ανεκχώρητες.
  Απαιτήσεις ακατάσχετες είναι ανεκχώρητες.
  ’ρθρο 465.
  Απαίτηση η οποία λόγω της φύσης της παροχής συνδέεται στενά με το πρόσωπο του δανειστή είναι ανεκχώρητη.
  ’ρθρο 466.
  Δεν μπορεί να εκχωρηθεί απαίτηση, αν δανειστής και οφειλέτης συμφώνησαν το ανεκχώρητο. Αλλά απέναντι στον εκδοχέα ο οφειλέτης δεν μπορεί να επικαλεστεί τέτοια συμφωνία, αν ο εκδοχέας απέκτησε την απαίτηση στηριζόμενος σε έγγραφο που δεν περιείχε όρο για το ανεκχώρητο.
  ’ρθρο 467.
  Ευθύνη του εκχωρητή.
  Σε περίπτωση εκχώρησης από επαχθή αιτία ο εκχωρητής ευθύνεται μόνο για την ύπαρξη της απαίτησης.
  Σε περίπτωση εκχώρησης από χαριστική αιτία δεν ευθύνεται ούτε για την ύπαρξη της απαίτησης.
  ’ρθρο 468.
  Αν ο εκχωρητής ανέλαβε την ευθύνη για τη φερεγγυότητα του οφειλέτη, σε περίπτωση αμφιβολίας η ευθύνη αυτή αναφέρεται μόνο στη φερεγγυότητα κατά το χρόνο της εκχώρησης και αν η απαίτηση που εκχωρήθηκε τελεί κατά το χρόνο αυτό υπό αίρεση ή προθεσμία, η ευθύνη αναφέρεται στη φερεγγυότητα κατά το χρόνο της πλήρωσής τους.
  ’ρθρο 469.
  Αν η μεταβίβαση της απαίτησης επέρχεται από το νόμο, ο παλαιός δανειστής δεν ευθύνεται απέναντι στο νέο ούτε για την ύπαρξη της απαίτησης ούτε για την φερεγγυότητα.
  ’ρθρο 470.
  Μεταβίβαση άλλων δικαιωμάτων.
  Οι διατάξεις για την εκχώρηση απαιτήσεων εφαρμόζονται αναλόγως και σε περίπτωση μεταβίβασης άλλων δικαιωμάτων, για τα οποία δεν ορίζεται κάτι άλλο στο νόμο.
(Μετά τη σελ. 192,126) Σελ. 192,127
Τεύχος Ζ12-Σελ. 29
  
ΚΕΦΑΛΑΙΟ ΕΝΔΕΚΑΤΟ
  ΑΝΑΔΟΧΗ ΧΡΕΟΥΣ
  ’ρθρο 471.
  Έννοια.
  Με σύμβαση που συνάπτει με το δανειστή μπορεί κάποιος να αναδεχτεί ξένο χρέος έτσι ώστε να υπεισέλθει αυτός στη θέση του οφειλέτη και ο τελευταίος να απαλλαγεί.
  ’ρθρο 472.
  Υποχρεώσεις του αναδοχέα.
  Ο αναδοχέας έχει απέναντι στο δανειστή τις ίδιες υποχρεώσεις που είχε και ο παλαιός οφειλέτης.
  ’ρθρο 473.
  Ενστάσεις του αναδοχέα.
  Ο αναδοχέας μπορεί να αντιτάξει ενστάσεις που απορρέουν από τη σχέση μεταξύ του δανειστή και του παλαιού οφειλέτη.
  Απαίτηση του παλαιού οφειλέτη κατά του δανειστή δεν μπορεί να την αντιτάξει σε συμψηφισμό ο αναδοχέας.
  ’ρθρο 474.
  Ο αναδοχέας δεν έχει ενστάσεις από τη σχέση του με τον παλαιό οφειλέτη.
  ’ρθρο 475.
  Δικαιώματα παρεπόμενα στην απαίτηση.
  Δικαιώματα παρεπόμενα στην απαίτηση κατά του παλαιού οφειλέτη εξακολουθούν να υπάρχουν και μετά την αναδοχή. Εγγυητές όμως, ενέχυρα και υποθήκες διατηρούνται μόνο αν συναίνεσε ο εγγυητής ή ο κύριος του ενυποθήκου ή του πράγματος που έχει ενεχυρασθεί.
  Προνόμια που ασκούνται στην αναγκαστική εκτέλεση ή στην πτώχευση αποσβήνονται με την αναδοχή.
  ’ρθρο 476.
  Εκποίηση ενυποθήκου και αναδοχή.
  Όποιος με σύμβαση αποκτά από άλλον ενυπόθηκο ακίνητο με τον όρο να καταβάλει το υποθηκικό χρέος εκείνου που μεταβιβάζει, υπεισέρχεται ως προς το χρέος στη θέση του τελευταίου και τον απαλλάσσει, αν ο δανειστής δεν αποκρούσει εγγράφως την αλλαγή του οφειλέτη μέσα σε έξι μήνες από τη σχετική έγγραφη ανακοίνωση, που γίνεται μετά τη μεταγραφή της εκποίησης. Η ανακοίνωση γίνεται μόνο από αυτόν που μεταβιβάζει και προς αυτόν γίνεται η απάντηση του δανειστή. Αυτός που μεταβιβάζει γνωστοποιεί χωρίς υπαίτια καθυστέρηση σ' εκείνον που αποκτά, την απάντηση αυτή.
  ’ρθρο 477.
  Σωρευτική αναδοχή.
  Αν κάποιος με σύμβαση που συνάπτει με το δανειστή υποσχεθεί την εκπλήρωση ξένου χρέους, ο οφειλέτης δεν απαλλάσσεται αλλά παράγεται πρόσθετη ενοχή αυτού που υποσχέθηκε, εφόσον δεν προκύπτει σαφώς το αντίθετο.
  
Σελ. 192,128
Τεύχος Ζ12-Σελ. 30
  
’ρθρο 478.
  Υπόσχεση τρίτου προς τον οφειλέτη.
  Αν τρίτος υποσχέθηκε στον οφειλέτη ότι θα καταβάλει το χρέος του, σε περίπτωση αμφιβολίας ο δανειστής δεν αποκτά δικαίωμα από τη σύμβαση αυτή.
  ’ρθρο 479.
  Σε περίπτωση μεταβίβασης ομάδας περιουσίας.
  Αν με σύμβαση μεταβιβάστηκε περιουσία ή επιχείρηση, αυτός που αποκτά ευθύνεται απέναντι στο δανειστή έως την αξία των μεταβιβαζόμενων στοιχείων για τα χρέη που ανήκουν στην περιουσία ή στην επιχείρηση. Η ευθύνη αυτού που μεταβιβάζει εξακολουθεί να υπάρχει.
  Αντίθετη συμφωνία μεταξύ των συμβαλλομένων που βλάπτει τους δανειστές είναι άκυρη απέναντί τους.
  ΚΕΦΑΛΑΙΟ ΔΩΔΕΚΑΤΟ
  ΕΝΟΧΗ ΕΙΣ ΟΛΟΚΛΗΡΟΝ
  ’ρθρο 480.
  Σε περίπτωση αμφιβολίας η ενοχή δεν
είναι εις ολόκληρον.
  Αν περισσότεροι οφείλουν διαιρετή παροχή ή αν περισσότεροι έχουν δικαίωμα σε διαιρετή παροχή, σε περίπτωση αμφιβολίας κάθε οφειλέτης έχει την υποχρέωση να καταβάλει και κάθε δανειστής έχει το δικαίωμα να λάβει ίσο μέρος.
  ’ρθρο 481.
  Παθητική ενοχή εις ολόκληρον.
  Οφειλή εις ολόκληρον υπάρχει όταν σε περίπτωση περισσότερων οφειλετών της ίδιας παροχής καθένας απ' αυτούς έχει την υποχρέωση να την καταβάλει ολόκληρη, ο δανειστής όμως έχει το δικαίωμα να την απαιτήσει μόνο μια φορά.
  ’ρθρο 482.
  Δικαίωμα του δανειστή.
  Σε περίπτωση οφειλής εις ολόκληρον ο δανειστής έχει το δικαίωμα να απαιτήσει την παροχή κατά την προτίμησή του από οποιονδήποτε συνοφειλέτη είτε ολικά είτε μερικά. Έως την καταβολή ολόκληρης της παροχής παραμένουν υπόχρεοι όλοι οι οφειλέτες.
  ’ρθρο 483.
  Γεγονότα που ενεργούν αντικειμενικά.
  Η καταβολή που έγινε από ένα συνοφειλέτη απαλλάσσει και τους λοιπούς. Το ίδιο ισχύει και σε περίπτωση δόσης ή υπόσχεσης αντί καταβολής, δημόσιας κατάθεσης, ανανέωσης και συμψηφισμού.
  Απαίτηση ενός από τους συνοφειλέτες δεν μπορεί να προταθεί σε συμψηφισμό κατά του δανειστή από τους λοιπούς.


  
’ρθρο 484.
  ’φεση χρέους.
  Η άφεση χρέους προς ένα από τους οφειλέτες ισχύει και για τους λοιπούς μόνο εφόσον συμφωνήθηκε με τέτοιο σκοπό. Το ίδιο ισχύει και για την παροχή προθεσμίας σε έναν από τους οφειλέτες.
  ’ρθρο 485.
  Υπερημερία του δανειστή.
  Η υπερημερία του δανειστή απέναντι σε έναν από τους οφειλέτες ενεργεί υπέρ όλων.
  ’ρθρο 486.
  Γεγονότα που ενεργούν υποκειμενικά.
  ’λλα γεγονότα που συνέβησαν σε έναν από τους συνοφειλέτες εφόσον δεν προκύπτει κάτι άλλο από τη σχέση, δεν ενεργούν υπέρ ή κατά των λοιπών. Αυτό ισχύει ιδίως για την όχληση, την καταγγελία, την υπερημερία, το πταίσμα, την αδυναμία παροχής στο πρόσωπο ενός συνοφειλέτη, την παραγραφή, τη διακοπή και την αναστολή της, τη σύγχυση και το δεδικασμένο.
  ’ρθρο 487.
  Αναγωγή μεταξύ των συνοφειλετών.
  Μεταξύ τους οι περισσότεροι συνοφειλέτες ευθύνονται κατά ίσα μέρη, εκτός αν προκύπτει κάτι άλλο από τη σχέση.
  Ό,τι ο συνοφειλέτης που κατέβαλε δεν μπόρεσε να εισπράξει από κάποιο συνοφειλέτη, κατανέμεται με την ίδια αναλογία ανάμεσα σ' αυτόν και τους λοιπούς.
  ’ρθρο 488.
  Υποκατάσταση.
  Εφόσον ένας από τους συνοφειλέτες ικανοποίησε το δανειστή και έχει δικαίωμα αναγωγής κατά των λοιπών υποκαθίσταται στα δικαιώματα του δανειστή.
  ’ρθρο 489.
  Ενεργητική ενοχή εις ολόκληρον.
  Απαίτηση εις ολόκληρον υπάρχει όταν σε περίπτωση περισσότερων δανειστών για την ίδια παροχή, ο καθένας απ' αυτούς έχει το δικαίωμα να την απαιτήσει ολόκληρη, ο οφειλέτης όμως έχει την υποχρέωση να την καταβάλει μόνο μια φορά.
  ’ρθρο 490.
  Δικαίωμα του οφειλέτη.
  Όταν υπάρχει απαίτηση εις ολόκληρον, ο οφειλέτης έχει το δικαίωμα κατά την προτίμησή του να καταβάλει την παροχή σε οποιονδήποτε από τους δανειστές, εφόσον κάποιος απ' αυτούς δεν έχει εγείρει εναντίον του αγωγή.
  ’ρθρο 491.
  Γεγονότα που ενεργούν αντικειμενικά.
  Η καταβολή, η δόση ή υπόσχεση αντί καταβολής η δημόσια κατάθεση, η ανανέωση, ο συμψηφισμός ή η σύγχυση έναντι ενός από τους δανειστές επιφέρει απόσβεση της απαίτησης και ως προς τους λοιπούς. Το ίδιο ισχύει και σε περίπτωση άφεσης χρέους από ένα δανειστή, εφόσον η άφεση συνομολογήθηκε με τέτοιο σκοπό.
  Η υπερημερία ενός από τους δανειστές ενεργεί και κατά των λοιπών.
  
’ρθρο 492.
  Γεγονότα που ενεργούν υποκειμενικά.
  ’λλα γεγονότα που συνέβησαν σε έναν από τους δανειστές δεν ενεργούν υπέρ ή κατά των λοιπών, εκτός αν προκύπτει κάτι άλλο από τη σχέση.
  ’ρθρο 493.
  Αναγωγή μεταξύ των δανειστών.
  Μεταξύ τους οι περισσότεροι δανειστές έχουν δικαίωμα σε ίσα μέρη, εκτός αν προκύπτει κάτι άλλο από τη σχέση.
  ’ρθρο 494.
  Αδιαίρετη παροχή.
  Αν περισσότεροι οφείλουν αδιαίρετη παροχή εφαρμόζονται οι διατάξεις της οφειλής εις ολόκληρον.
  Η αδιαίρετη παροχή γίνεται διαιρετή, αν μετατράπηκε σε χρηματική. Αλλ' αν η αδιαίρετη παροχή γίνει αδύνατη από πταίσμα ή κατά την υπερημερία ενός ή μερικών από τους οφειλέτες, αυτοί ενέχονται εις ολόκληρον ενώ οι λοιποί ελευθερώνονται από την ενοχή.
  ’ρθρο 495.
  Αν περισσότεροι έχουν το δικαίωμα να απαιτήσουν αδιαίρετη παροχή, εφόσον δεν είναι από το νόμο ή από δικαιοπραξία δανειστές εις ολόκληρον ο οφειλέτης χρωστά την παροχή μόνο σε όλους μαζί και κάθε δανειστής έχει το δικαίωμα να απαιτήσει μόνο την παροχή προς όλους.
  Γεγονός που επήλθε στο πρόσωπο ενός από τους δανειστές ούτε ωφελεί ούτε βλάπτει τους λοιπούς.
  ΚΕΦΑΛΑΙΟ ΔΕΚΑΤΟ ΤΡΙΤΟ
  ΔΩΡΕΑ
  ’ρθρο 496.
  Έννοια.
  Η παροχή σε κάποιον ενός περιουσιακού αντικειμένου αποτελεί δωρεά, αν γίνεται κατά τη συμφωνία των μερών χωρίς αντάλλαγμα.
  ’ρθρο 497.
  Το να παραλείψει κάποιος, προς όφελος ενός άλλου, να αποκτήσει περιουσία ή το να παραιτηθεί από ένα δικαίωμα που δεν απέκτησε ακόμη, καθώς και το να αποποιηθεί μια κληρονομία ή κληροδοσία, δεν αποτελεί δωρεά.
  ’ρθρο 498.
  Σύσταση.
  Για τη σύσταση δωρεάς απαιτείται συμβολαιογραφικό έγγραφο.
  Η δωρεά κινητού πράγματος για την οποία δεν συντάχθηκε συμβολαιογραφικό έγγραφο ισχυροποιείται αφότου ο δωρητής παραδώσει το πράγμα στο δωρεοδόχο.
  ’ρθρο 499.
  Ευθύνη του δωρητή.
  Ο δωρητής ευθύνεται μόνο για δόλο και βαριά αμέλεια.
  Για πραγματικά και νομικά ελαττώματα του αντικειμένου της δωρεάς ο δωρητής ευθύνεται μόνο αν υποσχέθηκε πως δεν υπάρχουν τέτοια ελαττώματα ή αν τα απέκρυψε με δόλο.
(Μετά τη σελ. 192,128) Σελ. 192,129
Τεύχος Ζ12-Σελ. 31
  
’ρθρο 500.
  Ο δωρητής δεν οφείλει τόκους υπερημερίας.
  ’ρθρο 501.
  Ο δωρητής έχει το δικαίωμα να αρνηθεί να εκπληρώσει τη δωρεά, αν η εκπλήρωσή της θα έθετε σε κίνδυνο, ενόψει και των υπόλοιπων χρεών του, είτε τη δική του συντήρηση είτε τη διατροφή που οφείλει κατά το νόμο σε άλλους.
  ’ρθρο 502.
  Δωρεά κατά περιοδικές παροχές.
  Αν η δωρεά συνίσταται σε περιοδικές παροχές, ο θάνατος του δωρητή συνεπάγεται την απόσβεση της υποχρέωσής του, εφόσον δεν συμφωνήθηκε διαφορετικά.
  ’ρθρο 503.
  Δωρεά υπό τρόπο.
  Σε περίπτωση δωρεάς υπό τρόπο, ο δωρητής έχει το δικαίωμα, αν εκπλήρωσε την υποχρέωσή του που πηγάζει από τη δωρεά, να απαιτήσει από το δωρεοδόχο την εκτέλεση του τρόπου.
  Αν πεθάνει ο δωρητής, την εκτέλεση τρόπου που αφορά δημόσιο ή κοινωφελή σκοπό, έχει δικαίωμα να απαιτήσει και η δημόσια αρχή.
  ’ρθρο 504.
  Ο δωρεοδόχος έχει το δικαίωμα να αρνηθεί να εκτελέσει τον τρόπο, εφόσον η αξία του αντικειμένου της δωρεάς δεν καλύπτει τη δαπάνη που απαιτείται για την εκτέλεση και δεν συμπληρώνεται η διαφορά.
  ’ρθρο 505.
  Ανάκληση της δωρεάς.
  Ο δωρητής έχει το δικαίωμα να ανακαλέσει τη δωρεά, αν ο δωρεοδόχος φάνηκε με βαρύ του παράπτωμα αχάριστος απέναντι στο δωρητή ή στο σύζυγο ή στενό συγγενή του και ιδίως αν αθέτησε την υποχρέωσή του να διατρέφει το δωρητή.
  ’ρθρο 506.
  Ο κληρονόμος του δωρητή έχει δικαίωμα να ανακαλέσει τη δωρέα, αν ο δωρεοδόχος, ενεργώντας με πρόθεση, θανάτωσε το δωρητή ή τον εμπόδισε να ανακαλέσει τη δωρεά.
  ’ρθρο 507.
  Ο δωρητής ή ο κληρονόμος του έχει δικαίωμα να ανακαλέσει τη δωρεά, αν ο δωρεοδόχος παραλείπει υπαίτια να εκτελέσει τον τρόπο υπό τον οποίο έγινε η δωρεά.
  ’ρθρο 508.
  Η δωρεά που έγινε από κάποιον που δεν έχει γνήσιους κατιόντες μπορεί να ανακληθεί μέσα σε μια πενταετία αφότου εκπληρώθηκε αν, ενόσω ζούσε ο δωρητής ή ύστερα από το θάνατό του, γεννήθηκε γνήσιο τέκνο του ή αν νομιμοποιήθηκε τέκνο του με γάμο.
  
Σελ. 192,130
Τεύχος Ζ12-Σελ. 32
  
’ρθρο 509.
  Η ανάκληση της δωρεάς γίνεται με δήλωση προς το δωρεοδόχο. Αφού γίνει η ανάκληση αποσβήνεται η υποχρέωση του δωρητή για παροχή και αναζητείται η παροχή που εκπληρώθηκε, σύμφωνα με τις διατάξεις για τον αδικαιολόγητο πλουτισμό.
  ’ρθρο 510.
  Η ανάκληση αποκλείεται, αν ο δωρητής έδωσε συγνώμη στο δωρεοδόχο ή αν πέρασε ένα έτος αφότου ο δωρητής, έχοντας δικαίωμα να ανακαλέσει, πληροφορήθηκε το λόγο της ανάκλησης.
  Δεν επιτρέπεται ανάκληση ύστερα από το θάνατο του δωρεοδόχου.
  ’ρθρο 511.
  Προκαταβολική παραίτηση από το δικαίωμα της ανάκλησης δεν ισχύει.
  ’ρθρο 512.
  Δωρεές που έγιναν από ιδιαίτερο ηθικό καθήκον ή από λόγους ευπρέπειας δεν μπορούν να ανακληθούν.
  ΚΕΦΑΛΑΙΟ ΔΕΚΑΤΟ ΤΕΤΑΡΤΟ
  ΠΩΛΗΣΗ ΚΑΙ ΑΝΤΑΛΛΑΓΗ
  ’ρθρο 513.
  Έννοια της πώλησης.
  Με τη σύμβαση της πώλησης ο πωλητής έχει την υποχρέωση να μεταβιβάσει την κυριότητα του πράγματος ή το δικαίωμα, που αποτελούν το αντικείμενο της πώλησης, και να παραδώσει το πράγμα και ο αγοραστής έχει την υποχρέωση να πληρώσει το τίμημα που συμφωνήθηκε.
  ’ρθρο 514.
  Νομικά ελαττώματα.
  Ο πωλητής έχει υποχρέωση να μεταβιβάσει το αντικείμενο της πώλησης ελεύθερο από κάθε δικαίωμα τρίτου (νομικό ελάττωμα).
  ’ρθρο 515.
  Ο πωλητής δεν ευθύνεται για τα νομικά ελαττώματα που υπάρχουν κατά το χρόνο της πώλησης, αν ο αγοραστής τα γνώριζε. Αλλά για την υποθήκη ή την προσημείωση ή την κατάσχεση ή το ενέχυρο που υπάρχει ο πωλητής ευθύνεται και αν ακόμη ο αγοραστής γνώριζε την ύπαρξή τους.
  ’ρθρο 516.
  Μη εκπλήρωση των υποχρεώσεων του πωλητή.
  Αν ο πωλητής δεν εκπλήρωσε τις υποχρεώσεις του, ο αγοραστής έχει όσα δικαιώματα έχει ο δανειστής στις αμφοτεροβαρείς συμβάσεις και ιδίως σε περίπτωση υπερημερίας ή υπαίτιας αδυναμίας του οφειλέτη.
  ’ρθρο 517.
  Η απόδειξη απέναντι στον πωλητή ότι υπάρχουν νομικά ελαττώματα βαρύνει τον αγοραστή.
  
Συμφωνία απαλλαγής του πωλητή από την ευθύνη.
  ’ρθρ.518.-(Καταργήθηκε  από την παρ.3 άρθρ.2 Νόμ.3043/21-21 Αυγ.2002, ΦΕΚ Α΄192, κατωτ.αριθ.14).
’ρθρο 519.
  Πληροφορίες και παράδοση εγγράφων.
  Ο πωλητής έχει υποχρέωση να πληροφορήσει τον αγοραστή για τις νομικές σχέσεις του αντικειμένου της πώλησης, και ιδίως για τα όρια, τα δικαιώματα και τα βάρη πάνω στο ακίνητο, καθώς και να του παραδώσει όσα αποδεικτικά έγγραφα των δικαιωμάτων του κατέχει.
  ’ρθρο 520.
  Ευθύνη σε περίπτωση άλλων εκποιήσεων.
  Οι διατάξεις που ρυθμίζουν την ευθύνη του πωλητή για νομικά ελαττώματα εφαρμόζονται αναλόγως και σε άλλες συμβάσεις που γεννούν υποχρέωση για εκποίηση με αντάλλαγμα.
  [Το άρθρο 521 καταργήθηκε με το άρθρο 53 Εισ. ΝΚ Πολ.Δ.]
  ’ρθρο 522.
  Ο κίνδυνος στην πώληση.
  Αφότου παραδοθεί το πράγμα που πουλήθηκε, τον κίνδυνο για την τυχαία καταστροφή ή τη χειροτέρευσή του φέρει ο αγοραστής.
  Προκειμένου για ακίνητο, αν η μεταγραφή της πώλησης έγινε πριν από την παράδοση, ο αγοραστής φέρει τον κίνδυνο από τη μεταγραφή.
  ’ρθρο 523.
  Σε περίπτωση που η πώληση είναι υπό αίρεση, αν το πράγμα που πουλήθηκε παραδόθηκε στον αγοραστή ενόσω εκκρεμεί ακόμη η αίρεση, τον κίνδυνο για την τυχαία καταστροφή ή χειροτέρευσή του, που συνέβη πριν από την πλήρωση της αίρεσης, τον φέρει ο πωλητής αν η αίρεση είναι αναβλητική, και ο αγοραστής αν η αίρεση είναι διαλυτική.
  ’ρθρο 524.
  Αν ο πωλητής, με αίτηση του αγοραστή, στέλνει το πράγμα σε τόπο διαφορετικό από τον τόπο της εκπλήρωσης της παροχής, ο αγοραστής φέρει τον κίνδυνο αφότου το πράγμα παραδοθεί για αποστολή.
  ’ρθρο 525.
  Από τη στιγμή που ο αγοραστής φέρει τον κίνδυνο, παίρνει τα ωφελήματα και φέρει τα βάρη του πράγματος.
  
’ρθρο 526.
  Έξοδα για την παράδοση και την παραλαβή.
  Ο πωλητής βαρύνεται με τα έξοδα για την παράδοση του πράγματος που πουλήθηκε και ιδίως για το ζύγισμα, τη μέτρηση ή την αρίθμηση. ο αγοραστής βαρύνεται με τα έξοδα της παραλαβής και της αποστολής σε τόπο διαφορετικό από τον τόπο της εκπλήρωσης.
  ’ρθρο 527.
  Έξοδα για τη σύμβαση και τη μεταγραφή.
  Τα έξοδα ή τα τέλη που απαιτούνται για την έγγραφη κατάρτιση της σύμβασης βαρύνουν εξίσου και τα δύο μέρη.
  Ο αγοραστής ακινήτου ή δικαιώματος σε ακίνητο βαρύνεται με τα έξοδα της μεταγραφής.
  ’ρθρο 528.
  Δαπάνες πριν από την παράδοση.
  Σε όσες περιπτώσεις ο αγοραστής φέρει τον κίνδυνο πριν από την παράδοση, έχει την υποχρέωση, σύμφωνα με τις διατάξεις για την εντολή, να αποδώσει τις δαπάνες που, ύστερα από τη μετάθεση του κινδύνου στον αγοραστή και έως την παράδοση, έγιναν αναγκαίες για το πράγμα που πουλήθηκε και που τις κατέβαλε ο πωλητής. Για άλλες δαπάνες μη αναγκαίες ισχύουν οι διατάξεις για τη διοίκηση αλλοτρίων.
  ’ρθρο 529.
  Τόκος του τιμήματος.
  Αν δεν πιστώθηκε το τίμημα, ο αγοραστής οφείλει γι' αυτό τόκους, αφότου παίρνει τα ωφελήματα του πράγματος.
  ’ρθρο 530.
  Αγοραία ή χρηματιστηριακή τιμή.
  Αν ορίστηκε ως τίμημα η αγοραία ή η χρηματιστηριακή τιμή, σε περίπτωση αμφιβολίας θεωρείται ότι τα μέρη απέβλεψαν στη μέση τιμή της αγοράς ή του χρηματιστηρίου κατά το χρόνο και στον τόπο της εκπλήρωσης της παροχής.
  Αν το τίμημα του πράγματος ορίστηκε κατά βάρος, σε περίπτωση αμφιβολίας θεωρείται ότι τα μέρη απέβλεψαν στο καθαρό βάρος.
  ’ρθρο 531.
  Πίστωση του τιμήματος.
  Αν ο πωλητής εκπλήρωσε τη σύμβαση εξ ολοκλήρου και πίστωσε το τίμημα, δεν έχει δικαίωμα να υπαναχωρήσει εξ αιτίας καθυστέρησης του τιμήματος.
  
(Αντί για τη σελ. 192,131) Σελ. 192,131(α)
Τεύχος 1349 Σελ. 37
  
’ρθρο 532.
  Όρος διατήρησης της κυριότητας.
  Αν στην πώληση έχει τεθεί ο όρος ότι ο πωλητής διατηρεί την κυριότητα ωσότου αποπληρωθεί το τίμημα, σε περίπτωση αμφιβολίας λογίζεται ότι η μεταβίβαση της κυριότητας στον αγοραστή επέρχεται μόλις πληρωθεί η αίρεση της αποπληρωμής του τιμήματος και ότι ο πωλητής, σε περίπτωση υπερημερίας του αγοραστή, έχει δικαίωμα είτε να απαιτήσει το τίμημα είτε να υπαναχωρήσει από τη σύμβαση, ασκώντας τα δικαιώματά του από την κυριότητα.
  Σ' αυτή την περίπτωση ο αγοραστής φέρει τον κίνδυνο αφότου του παραδοθεί το πράγμα.
  ’ρθρο 533.
  Απαγόρευση αγοράς.
  Σε περίπτωση πώλησης με αναγκαστικό ή εκούσιο πλειστηριασμό απαγορεύεται να αγοράσουν είτε αυτοπροσώπως είτε διαμέσου άλλου είτε για λογαριασμό άλλου: 1.εκείνοι που έχουν από το νόμο τη διαχείριση της περιουσίας κάποιου, πράγματα από αυτή την περιουσία, 2.οι εντολοδόχοι ή διαχειριστές, πράγματα των οποίων τους έχει ανατεθεί η πώληση, 3.δημόσια πρόσωπα ή οι βοηθοί τους, πράγματα που η πώλησή τους γίνεται με τη μεσολάβησή τους.
Πραγματικά ελαττώματα και έλλειψη συνομολογημένων ιδιοτήτων
  "’ρθρ.534.-Ο πωλητής  υποχρεούται να παραδώσει το πράγμα με τις συνομολογημένες ιδιότητες και χωρίς πραγματικά ελαττώματα.
  "’ρθρ.535.-Ο πωλητής  δεν εκπληρώνει την κατά το προηγούμενο άρθρο υποχρεώσή του, αν το πράγμα που παραδίδει στον αγοραστή δεν ανταποκρίνεται στη σύμβαση και ιδίως:
  1.δεν ανταποκρίνεται στην περιγραφή που έχει γίνει από τον πωλητή ή στο δείγμα ή υπόδειγμα που ο πωλητής είχε παρουσιάσει στον αγοραστή.
  2.δεν είναι κατάλληλο για το σκοπό της συγκεκριμένης σύμβασης και ιδιαίτερα για τη σύμφωνη με το σκοπό αυτόν ειδική χρήση.
  3. δεν είναι κατάλληλο για τη χρήση για την οποία προορίζονται συνήθως πράγματα της ίδιας κατηγορίας.
  4.δεν έχει την ποιότητα ή την απόδοση που ο αγοραστής ευλόγως προσδοκά από πράγματα της ίδιας κατηγορίας, λαμβάνοντας υπόψη και τις δημόσιες δηλώσεις του πωλητή, του παραγωγού ή του αντιπροσώπου του, στο πλαίσιο ιδίως της σχετικής διαφήμισης ή της επισήμανσης, εκτός αν ο πωλητής δεν γνώριζε ούτε όφειλε να γνωρίζει τη σχετική δήλωση.
  
Σελ. 192,132(α)
Τεύχος 1349 Σελ. 38

Πλημμελής εγκατάσταση
  "’ρθρ.536.-Το πράγμα δεν ανταποκρίνεται στη σύμβαση και σε περίπτωση πλημμελούς εγκατάστασής του, αν η εγκατάσταση αποτελεί μέρος της σύμβασης και πραγματοποιήθηκε από τον πωλητή. Το ίδιο ισχύει και όταν η πλημμέλεια της εγκατάστασης που έγινε από τον αγοραστή οφείλεται στην παράλειψη του πωλητή να του παράσχει τις σωστές οδηγίες.
Εθύνη για ελλείψεις
  "’ρθρ.537.-Ο πωλητής  ευθύνεται ανεξάρτητα από υπαιτιότητά του αν το πράγμα, κατά το χρόνο που ο κίνδυνος μεταβαίνει στον αγοραστή, έχει πραγματικά ελαττώματα ή στερείται τις συνομολογημένες ιδιότητες, εκτός αν ο αγοραστής κατά τη σύναψη της σύμβασης γνώριζε ότι το πράγμα δεν ανταποκρίνεται στη σύμβαση ή η μη ανταπόκριση οφείλεται σε υλικά που χορήγησε ο αγοραστής.
  Το ελάττωμα ή η έλλειψη συνομολογημένης ιδιότητας που διαπιστώνεται μέσα σε έξι μήνες από την παράδοση του πράγματος τεκμαίρεται ότι υπήρχε κατά την παράδοση , εκτός αν τούτο δεν συμβιβάζεται με τη φύση του πράγματος που πουλήθηκε ή με τη φύση του ελαττώματος ή της έλλειψης".
  Τα άρθρ.534-537 αντικαταστάθηκαν ως άνω από την παρ.1 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  Ρήτρα μη ευθύνης εξ ελλείψεων
  ’ρθρ.538.-(Καταργήθηκε από την παρ.3 άρθρ.2 Νόμ.3043/21-21 Αυγ.2002, ΦΕΚ Α΄192, κατωτ.αριθ.14).
  
  [Το άρθρο 539 καταργήθηκε με το άρθρο 53 Εισ. Ν.Κ Πολ.Δ.). 
  
Δικαιώματα του αγοραστή
  "’ρθρ.540.-Στις περιπτώσεις ευθύνης του πωλητή για πραγματικό ελάττωμα ή για έλλειψη συνομολογημένης ιδιότητας ο αγοραστής δικαιούται κατ' επιλογήν  του:1. να απαιτήσει,χωρίς επιβάρυνσή του, τη διόρθωση ή αντικατάσταση του πράγματος με άλλο, εκτός αν μια τέτοια ενέργεια είναι αδύνατη ή απαιτεί δυσανάλογες δαπάνες .2. να μειώσει το τίμημα.3. να υπαναχωρήσει από τη σύμβαση, εκτός αν πρόκειται για επουσιώδες πραγματικό ελάττωμα.
  Ο πωλητής οφείλει να πραγματοποιήσει τη διόρθωση ή την αντικατάσταση σε εύλογο χρόνο και χωρίς σημαντική ενόχληση του αγοραστή.
  
  ’ρθρ.541.-Ο αγοραστής μπορεί, αν διαπιστωθεί αργότερα και άλλο ελάττωμα, να ασκήσει εκ νέου ένα από τα δικαιώματα του προηγούμενου άρθρου. Το ίδιο ισχύει και όταν λείπει συνομολογημένη ιδιότητα.
  ’ρθρ.542.-Το δικαστήριο μπορεί, μολονότι ο αγοραστής άσκησε το δικαίωμα υπαναχώρησης, να επιδικάσει μόνο μείωση του τιμήματος ή να διατάξει αντικατάσταση του πράγματος, αν κρίνει ότι οι περιστάσεις δεν δικαιολογούν την υπαναχώρηση.
  ’ρθρ.543.-Αν κατά το χρόνο που ο κίνδυνος μεταβαίνει στον αγοραστή λείπει η συνομολογημένη ιδιότητα του πράγματος, ο αγοραστής δικαιούται, αντί για τα δικαιώματα του άρθρ.540, να απαιτήσει αποζημίωση για μη εκτέλεση της σύμβασης ή, σωρευτικά με τα δικαιώματα αυτά, να απαιτήσει αποζημίωση για τη ζημία που δεν καλύπτεται από την άσκησή τους Το ίδιο ισχύει και σε περίπτωση παροχής ελαττωματικού πράγματος, η οποία οφείλεται σε πταίσμα του πωλητή.
  ’ρθρ.544.-Ο πωλητής δεν ευθύνεται σε αποζημίωση για έλλειψη συνομολογημένης ιδιότητας, αν η ιδιότητα αυτή υπήρχε κατά τη σύναψη της σύμβασης, αλλά έπαυσε να υπάρχει χωρίς υπαιτιότητα του πωλητή πριν μεταβεί ο κίνδυνος στον αγοραστή.
Ανεπιφύλακτη παραλαβή 
  ’ρθρ.545.-Αν ο αγοραστής παρέλαβε το πράγμα  χωρίς επιφύλαξη γνωρίζοντας το ελάττωμα ή την έλλειψη της συνομολογημένης ιδιότητας, λογίζεται ότι το αποδέχθηκε.

Δικαιώματα του πωλητή
  ’ρθρ.546.-Το δικαίωμα αντικατάστασης του πράγματος κατά το άρθρ.540 το έχει με τους ίδιους όρους και ο πωλητής, εφόσον η άσκησή του δεν είναι ασύμφορη για τον αγοραστή.
  Αν ο αγοραστής προβάλλει ευθύνη του πωλητή για ελαττώματα ή για έλλειψη συνομολογημένων ιδιοτήτων, ο πωλητής δικαιούται να του τάξει εύλογη προθεσμία για να απαιτήσει αντικατάσταση του πράγματος ή να υπαναχωρήσει. Αν η προθεσμία παρέλθει άπρακτη, η άσκηση των δικαιωμάτων αυτών αποκλείεται.
Ενέργεια υπαναχώρησης ή αντικατάστασης λόγω ελλείψεων
  ’ρθρ.547.-Αν ο αγοραστής υπαναχωρήσει από τη σύμβαση λόγω πραγματικού ελαττώματος ή έλλειψης συνομολογημένης ιδιότητας, έχει υποχρέωση να αποδώσει το πράγμα ελεύθερο από κάθε βάρος που του προσέθεσε ο ίδιος, καθώς και τα ωφελήματα που αποκόμισε. Ο πωλητής επιστρέφει το τίμημα με τόκο, τα έξοδα της πώλησης,, καθώς και όσα ο αγοραστής δαπάνησε για το πράγμα.
  Οι διατάξεις της προηγουμένης παραγράφου εφαρμόζονται αναλόγως και στην περίπτωση αντικατάστασης του πράγματος.
Καταστροφή ή χειροτέρευση του πράγματος
  ’ρθρ.548.-Ο αγοραστής έχει δικαίωμα να ζητήσει αντικατάσταση ή να υπαναχωρήσει από τη σύμβαση ή να μειώσει το τίμημα και αν ακόμη το πράγμα καταστράφηκε ή χειροτέρεψε εξαιτίας του ελαττώματος.
  ’ρθρ.549.-Αν το πράγμα εξ ολοκλήρου ή σε μεγάλο μέρος καταστράφηκε ή χάθηκε ή χειροτέρεψε ουσιωδώς από τυχαίο περιστατικό, ο αγοραστής έχει δικαίωμα μόνο σε μείωση του τιμήματος.
  Το ίδιο ισχύει και αν το πράγμα μεταποιήθηκε ή εκποιήθηκε εξ ολοκλήρου ή σε μεγάλο μέρος από τον αγοραστή.
Πώληση ωρισμένης εκτάσης
  ’ρθρ.550.-Αν ο πωλητής ακινήτου διαβεβαίωσε τον αγοραστή ότι το ακίνητο έχει ορισμένη έκταση, ευθύνεται όπως και για συνομολογημένη ιδιότητα. Ο αγοραστής έχει δικαίωμα υπαναχώρησης για ελλιπή έκταση τότε μόνο όταν η έλλειψη είναι τόσο σημαντική, ώστε ο αγοραστής δεν έχει συμφέρον στη σύμβαση.




(Αντί για τη σελ.192,133) Σελ. 192,133(α)
Τεύχος 1349 Σελ. 39

Πώληση περισσότερων πραγμάτων
  ’ρθρ.551.-Αν από περισσότερα πράγματα που πουλήθηκαν μερικά μόνο έχουν ελάττωμα ή δεν έχουν τη συνομολογημένη ιδιότητα, το δικαίωμα αντικατάστασης ή υπαναχώρησης περιορίζεται μόνο σε αυτά, και αν ακόμη ορίσθηκε ενιαίο τίμημα για όλα. Αν όμως κατά την πρόθεση των μερών τα πράγματα πουλήθηκαν αθρόα ή ως σύνολο και εκείνα που έχουν το ελάττωμα ή την έλλειψη δεν μπορούν να αποχωριστούν από τα υπόλοιπα χωρίς να ζημιωθεί ο ένας από τους συμβαλλομένους, το δικαίωμα αντικατάστασης ή υπαναχώρησης επεκτείνεται σε όλα.
  ’ρθρ.552.-Η αντικατάσταση ή υπαναχώρηση για το κύριο πράγμα περιλαμβάνει και το παρεπόμενο, και αν ακόμη ορίστηκε γι' αυτό ιδιαίτερο τίμημα.
Πώληση με περισσότερους πωλητές ή αγοραστές
  ’ρθρ.553.-Αν οι πωλητές ή οι αγοραστές είναι 
περισσότεροι, για το δικαίωμα αντικατάστασης εφαρμόζονται αναλόγως οι διατάξεις του άρθρ.396, ενώ το δικαίωμα μείωσης του τιμήματος ασκείται και από τον καθέναν ή κατά καθενός συμμέτρως. Το ίδιο ισχύει και αν ο πωλητής ή ο αγοραστής κληρονομηθεί από πολλούς.
Παραγραφή
  ’ρθρ.554.-Τα δικαιώματα του αγοραστή λόγω πραγματικού ελαττώματος ή έλλειψης συνομολογημένης ιδιότητας παραγράφονται μετά την πάροδο πέντε ετών για τα ακίνητα και δύο ετών για τα κινητά.
  ’ρθρ.555.-Η παραγραφή αρχίζει από την παράδοση του πράγματος στον αγοραστή. Το ίδιο ισχύει και αν ο αγοραστής ανακάλυψε το ελάττωμα ή την έλλειψη της ιδιότητας αργότερα.
  Αν ο αγοραστής ζήτησε να διεξαχθεί συντηρητική απόδειξη, η παραγραφή διακόπτεται έως το τέλος της διαδικασίας αυτής.
  ’ρθρ. 556.-Αν συμφωνήθηκε προθεσμία ευθύνης του πωλητή για ελάττωμα ή έλλειψη συνομολογημένης ιδιότητας, αυτό σε περίπτωση αμφιβολίας σημαίνει ότι η παραγραφή για τα ελαττώματα ή τις ελλείψεις που εκδηλώθηκαν μέσα στην προθεσμία αρχίζει από τότε που εκδηλώθηκαν.
  ’ρθρ.557.-Ο πωλητής δεν μπορεί να επικαλεστεί την παραγραφή των προηγούμενων άρθρων, αν απέκρυψε ή αποσιώπησε με δόλο το ελάττωμα ή την έλλειψη της συνομολογημένης ιδιότητας.
Σελ. 192,134(α)
Τεύχος 1349 Σελ. 40
  
   ’ρθρ.558.-Ο αγοραστής μπορεί και μετά τη συμπλήρωση του χρόνου της παραγραφής να ασκήσει με ένσταση τα δικαιώματά του από το ελάττωμα ή την έλλειψη της συνομολογημένης ιδιότητας, εφόσον ειδοποίησε γι' αυτά τον πωλητή μέσα στο χρόνο της παραγραφής.
Παροχή εγγύησης
  ’ρθρ. 559.-Αν ο πωλητής ή τρίτος έχει παράσχει εγγύηση για το πράγμα που πουλήθηκε, ο αγοραστής έχει, έναντι εκείνου που εγγυήθηκε, τα δικαιώματα που απορρέουν από τη δήλωση της εγγύησης σύμφωνα με τους όρους που περιέχονται σε αυτήν ή τη σχετική διαφήμιση, χωρίς να παραβλάπτονται τα δικαιώματά του που πηγάζουν από το νόμο.
Αναγωγή
  ’ρθρ. 560.-Σε περίπτωση διαδοχικών πωλήσεων και ευθύνης του τελικού πωλητή λόγω πραγματικού ελαττώματος ή έλλειψης συνομολογημένης ιδιότητας, η παραγραφή των δικαιωμάτων του κατά προηγούμενου πωλητή λόγω του ελαττώματος ή της έλλειψης αρχίζει από τότε που ικανοποιήθηκε ο αγοραστής, εκτός αν προηγήθηκε τελεσίδικη δικαστική απόφαση κατά του τελικού πωλητή, οπότε η παραγραφή αρχίζει από την τελεσιδικία της απόφασης αυτής. Κατά τα λοιπά εφαρμόζονται για την παραγραφή οι διατάξεις των άρθρ.554 έως 558.
  ’ρθρ.561.-Οι διατάξεις του προηγούμενου άρθρου εφαρμόζονται αναλόγως και σε περίπτωση αναγωγής εναντίον κάθε προηγούμενου πωλητή του ίδιου πράγματος".
  Τα άρθρ.540-561 αντικαταστάθηκαν ως άνω από την παρ.1 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  
’ρθρο 562.
  ’λλες ανταλλακτικές συμβάσεις.
  Οι διατάξεις οι σχετικές με την ευθύνη του πωλητή για ελαττώματα του πράγματος ή για έλλειψη συμφωνημένων ιδιοτήτων εφαρμόζονται αναλόγως και σε άλλες συμβάσεις εκποίησης με αντάλλαγμα.
  ’ρθρο 563.
  Πώληση με δοκιμή.
  Η πώληση με δοκιμή λογίζεται σε περίπτωση αμφιβολίας, ότι τελεί υπό την αναβλητική αίρεση της έγκρισης του αγοραστή. Ο αγοραστής είναι ελεύθερος να εγκρίνει ή να αποποιηθεί.
  ’ρθρο 564.
  Ο αγοραστής έχει δικαίωμα να εκφραστεί μόνο μέσα στην προθεσμία που έχει ταχθεί ή, αν δεν υπάρχει προθεσμία, μόνο μέσα σε εύλογη προθεσμία που τάσσει ο πωλητής.
  Αν το πράγμα που πουλήθηκε με δοκιμή έχει παραδοθεί στον αγοραστή, η σιωπή του λογίζεται ως έγκριση, αλλιώς ως αποποίηση.
  ’ρθρο 565.
  Σύμφωνο εξώνησης.
  Με το σύμφωνο της εξώνησης ο πωλητής έχει δικαίωμα μέσα σε ορισμένη προθεσμία να πάρει πίσω το πράγμα αντί τιμήματος που έχει συμφωνηθεί.
  ’ρθρο 566.
  Τίμημα, προθεσμία.
  Αν δεν συμφωνήθηκε τίμημα για την εξώνηση, ως τίμημα λογίζεται το τίμημα της πώλησης.
  Η προθεσμία για την εξώνηση είναι πενταετής, αν δεν συμφωνήθηκε άλλη ή αν αυτή που συμφωνήθηκε είναι μακρότερη.
  ’ρθρο 567.
  Δήλωση για την εξώνηση.
  Η εξώνηση συντελείται με τη δήλωση του πωλητή προς τον αγοραστή ότι ασκεί το δικαίωμα της εξώνησης. Η δήλωση πρέπει να γίνει με τον ίδιο τύπο που ορίζει ο νόμος για τη σύμβαση της πώλησης.
  ’ρθρο 568.
  Ενέργεια.
  Όταν συντελεστεί η εξώνηση, ο αγοραστής έχει υποχρέωση να επιστρέψει το πράγμα μαζί με τα παραρτήματά του ελεύθερο από τα βάρη με τα οποία το έχει επιβαρύνει πριν από την εξώνηση και ο πωλητής έχει υποχρέωση να καταβάλει το τίμημα. Για τα πριν από την εξώνηση ωφελήματα δεν παρέχεται αξίωση.
  
’ρθρο 569.
  Ο αγοραστής έχει υποχρέωση αποζημίωσης, αν κατά την εξώνηση είναι αδύνατη από υπαιτιότητά του η απόδοση του πράγματος στην κατάσταση που το παρέλαβε.
  Το ίδιο ισχύει και αν το πράγμα εκποιήθηκε αναγκαστικά πριν από την εξώνηση.
  (’ρθρο 570.
  Αν το πράγμα καταστράφηκε πριν από την εξώνηση εξ ολοκλήρου ή σε μεγάλο μέρος, χωρίς υπαιτιότητα του αγοραστή, το δικαίωμα της εξώνησης αποσβήνεται. Αν το πράγμα έχει χειροτερέψει, ο πωλητής δεν έχει δικαίωμα σε μείωση του τιμήματος της εξώνησης.
  ’ρθρο 571.
  Ο αγοραστής έχει δικαίωμα να απαιτήσει τις δαπάνες που έγιναν πάνω στο πράγμα πριν από την εξώνηση, μόνο εφόσον αυξήθηκε από αυτές η αξία του. Ο αγοραστής μπορεί να αφαιρέσει το κατασκευάσμα που έχει προστεθεί.
  ’ρθρο 572.
  Εξώνηση υπέρ ή κατά περισσοτέρων.
  Αν το δικαίωμα της εξώνησης ανήκει ή περιήλθε σε περισσότερους ή αρμόζει κατά περισσότερων υποχρέων, μπορεί να ασκηθεί μόνο από όλους και εναντίον όλων. Αν όμως κάποιος από τους δικαιούχους παραιτήθηκε από το δικαίωμα ή το έχασε, οι υπόλοιποι το ασκούν εξ ολοκλήρου.
  ’ρθρο 573.
  Ανταλλαγή.
  Στην ανταλλαγή εφαρμόζονται αναλόγως οι διατάξεις για την πώληση. Ο καθένας από τους συμβαλλομένους κρίνεται ως πωλητής για την παροχή που τον βαρύνει και ως αγοραστής για την παροχή που απαιτεί.
  
  
  
  
  
  
  
  
  
  
  
(Μετά τη σελ.192,134(α) Σελ. 192,1341
Τεύχος 1349 Σελ. 41
  
ΚΕΦΑΛΑΙΟ ΔΕΚΑΤΟ ΠΕΜΠΤΟ
  ΜΙΣΘΩΣΗ ΠΡΑΓΜΑΤΟΣ
  ’ρθρο 574.
  Έννοια.
  Με τη σύμβαση της μίσθωσης πράγματος ο εκμισθωτής έχει υποχρέωση να παραχωρήσει στο μισθωτή τη χρήση του πράγματος για όσο χρόνο διαρκεί η σύμβαση και ο μισθωτής να καταβάλει το συμφωνημένο μίσθωμα.
  ’ρθρο 575.
  Υποχρεώσεις του εκμισθωτή.
  Ο εκμισθωτής έχει την υποχρέωση να παραδώσει στο μισθωτή το μίσθιο κατάλληλο για τη συμφωνημένη χρήση και να το διατηρεί κατάλληλο σ' όλη τη διάρκεια της μίσθωσης.
  ’ρθρο 576.
  Ελλείψεις ή πραγματικά ελαττώματα του μισθίου.
  Αν κατά το χρόνο της παράδοσής του στο μισθωτή το μίσθιο έχει ελάττωμα που εμποδίζει μερικά ή ολικά τη συμφωνημένη χρήση (πραγματικό ελάττωμα) ή αν κατά τη διάρκεια της μίσθωσης εμφανίστηκε τέτοιο ελάττωμα, ο μισθωτής έχει δικαίωμα μείωσης ή μη καταβολής του μισθώματος.
  Το ίδιο ισχύει και αν λείπει από το μίσθιο μια συμφωνημένη ιδιότητα ή αν έλειψε μια τέτοια ιδιότητα όσο διαρκεί η μίσθωση.
  ’ρθρο 577.
  Αν κατά τη συνομολόγηση της μίσθωσης λείπει η συμφωνημένη ιδιότητα του μισθίου, ο μισθωτής έχει δικαίωμα, αντί για τη μείωση ή τη μη καταβολή του μισθώματος, να απαιτήσει αποζημίωση για τη μη εκτέλεση της σύμβασης. Το ίδιο ισχύει και αν ο εκμισθωτής γνώριζε ή όφειλε να γνωρίζει το πραγματικό ελάττωμα του μισθίου που υπήρχε κατά τη συνομολόγηση της σύμβασης.
  ’ρθρο 578.
  Ο μισθωτής έχει το δικαίωμα του προηγούμενου άρθρου και αν από υπαιτιότητα του εκμισθωτή έλειψε η συμφωνημένη ιδιότητα ή εμφανίστηκε το ελάττωμα του μισθίου μετά τη συνομολόγηση της σύμβασης.
  Ο μισθωτής έχει το ίδιο δικαίωμα και αν ο εκμισθωτής έγινε υπερήμερος ως προς την άρση του πραγματικού ελαττώματος ή της έλλειψης της ιδιότητας. Σ' αυτή την περίπτωση όμως ο μισθωτής έχει δικαίωμα να επιχειρήσει ο ίδιος την άρση και να απαιτήσει τη δαπάνη.
  
  
Σελ. 192,1342
Τεύχος 1349 Σελ. 42
  
’ρθρο 579.
  Ο εκμισθωτής δεν ευθύνεται για πραγματικά ελαττώματα, που γνώριζε ο μισθωτής κατά τη συνομολόγηση της σύμβασης.
  Το ίδιο ισχύει και για συμφωνημένες ιδιότητες, που την έλλειψή τους γνώριζε ο μισθωτής κατά τη συνομολόγηση της σύμβασης.
  ’ρθρο 580.
  Ο εκμισθωτής δεν ευθύνεται για πραγματικά ελαττώματα, που ο μισθωτής αγνοούσε από βαριά αμέλεια κατά τη συνομολόγηση της σύμβασης, εκτός αν ο εκμισθωτής υποσχέθηκε ότι δεν υπάρχει ελάττωμα ή αν το αποσιώπησε με δόλο.
  ’ρθρο 581.
  Ο εκμισθωτής δεν ευθύνεται για το πραγματικό ελάττωμα ή την έλλειψη συμφωνημένης ιδιότητας, αν ο μισθωτής παρέλαβε ανεπιφύλακτα το μίσθιο γνωρίζοντας το ελάττωμα ή την έλλειψη.
  Ρήτρα περιορισμού της ευθύνης του εκμισθωτή.
  ΄Αρθρ.582.-(Καταργήθηκε από την παρ.3 άρθρ.2 Νόμ.3043/21-21 Αυγ.2002, ΦΕΚ Α΄192, κατωτ.αριθ.14).
Νομικά ελαττώματα του μισθίου.
  ΄Αρθρ.583.-"Αν εξαιτίας κάποιου δικαιώματος τρίτου αφαιρέθηκε από τον μισθωτή ολικά ή μερικά η συμφωνημένη χρήση του μισθίου (νομικό ελάττωμα), εφαρμόζονται αναλόγως οι διατάξεις των άρθρ.576 έως 579."
  . Αλλά ο μισθωτής δεν μπορεί να επιχειρήσει ο ίδιος την άρση του νομικού ελαττώματος με δαπάνες του εκμισθωτή.
  Το μέσα σε "" εδάφιο αντικαταστάθηκε ως άνω από την παρ.4  άρθρ.2 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  
  
’ρθρο 584.
  Ο μισθωτής, με την επιφύλαξη των διατάξεων που ισχύουν για τα πραγματικά και τα νομικά ελαττώματα ή για την έλλειψη ιδιοτήτων, έχει δικαίωμα κατά τα λοιπά, αν δεν του παραδόθηκε ή του παρεμποδίστηκε η χρήση του μισθίου, να απαιτήσει, σύμφωνα με τις γενικές διατάξεις, την εκτέλεση της σύμβασης ή αποζημίωση.
  ’ρθρο 585.
  Καταγγελία για μη παραχώρηση της χρήσης.
  Σε κάθε περίπτωση που δεν παραχωρήθηκε εγκαίρως στον μισθωτή, ολικά ή μερικά, ανεμπόδιστη η συμφωνημένη χρήση ή που του αφαιρέθηκε αργότερα η χρήση που του παραχωρήθηκε, ο μισθωτής έχει δικαίωμα να τάξει στον εκμισθωτή εύλογη προθεσμία για να αποκαταστήσει τη χρήση και, αν η προθεσμία περάσει άπρακτη, να καταγγείλει τη μίσθωση. Ο μισθωτής έχει δικαίωμα να καταγγείλει και χωρίς προθεσμία, αν εξαιτίας του λόγου που δικαιολογεί την καταγγελία, δεν έχει συμφέρον στην εκτέλεση της σύμβασης.
  ’ρθρο 586.
  Ο μισθωτής δεν δικαιούται να καταγγείλει τη μίσθωση για πραγματικά ή νομικά ελαττώματα ή για έλλειψη συμφωνημένης ιδιότητας σε όσες περιπτώσεις δεν ευθύνεται γι' αυτά ο εκμισθωτής.
  ’ρθρο 587.
  Ενέργεια της καταγγελίας.
  Με την καταγγελία αίρεται για το μέλλον η μισθωτική σχέση και επιστρέφεται το μίσθωμα που τυχόν προκαταβλήθηκε για το χρόνο μετά την καταγγελία. Εκείνος που έχει δικαίωμα να καταγγείλει δεν έχει υποχρέωση σε αποζημίωση εξαιτίας της καταγγελίας.
  ’ρθρο 588.
  Κίνδυνος της υγείας του μισθωτή.
  Στη μίσθωση κατοικίας, αν η χρήση του μισθίου συνεπάγεται σπουδαίο κίνδυνο για την υγεία του μισθωτή ή των οικείων του που συγκατοικούν, ο μισθωτής έχει δικαίωμα να καταγγείλει τη μίσθωση χωρίς να τάξει προθεσμία, και αν ακόμη κατά τη σύναψη της μίσθωσης ή την παράδοση του μισθίου γνώριζε τις επικίνδυνες συνθήκες ή παραιτήθηκε από τα σχετικά δικαιώματά του.
  ’ρθρο 589.
  Υποχρέωση του μισθωτή για ειδοποίηση.
  Ο μισθωτής έχει υποχρέωση να αποζημιώσει τον εκμισθωτή, αν παρέλειψε να του γνωστοποιήσει εγκαίρως ελαττώματα του μισθίου που εμφανίστηκαν κατά τη διάρκεια της μίσθωσης ή δικαιώματα που τρίτος αντιποιείται πάνω σ' αυτό.
  
’ρθρο 590.
  Βάρη και φόροι του μισθίου.
  Ο εκμισθωτής φέρει τα βάρη του μισθίου και τους φόρους που το βαρύνουν.
  ’ρθρο 591.
  Δαπάνες.
  Ο εκμισθωτής αποδίδει στο μισθωτή τις αναγκαίες δαπάνες που αυτός έκανε στο μίσθιο.
  Οι επωφελείς δαπάνες αποδίδονται σύμφωνα με τις διατάξεις για τη διοίκηση αλλοτρίων. Ο μισθωτής έχει δικαίωμα να αφαιρέσει τα κατασκευάσματα που πρόσθεσε ο ίδιος στο μίσθιο.
  ’ρθρο 592.
  Φθορές ή μεταβολές.
  Ο μισθωτής δεν ευθύνεται για φθορές ή μεταβολές που οφείλονται στη συμφωνημένη χρήση.
  ’ρθρο 593.
  Δικαίωμα υπομίσθωσης.
  Ο μισθωτής έχει δικαίωμα, εφόσον δεν συμφωνήθηκε το αντίθετο, να παραχωρήσει σε άλλον τη χρήση του μισθίου και ιδίως να το υπεκμισθώσει, ευθυνόμενος απέναντι στον εκμισθωτή για το πταίσμα του τρίτου. Μόνη η συναίνεση του εκμισθωτή στην υπεκμίσθωση ή στην παραχώρηση της χρήσης δεν απαλλάσσει το μισθωτή από την ευθύνη αυτή.
  ’ρθρο 594.
  Κακή χρήση του μισθίου.
  Ο εκμισθωτής έχει δικαίωμα να καταγγείλει αμέσως τη μίσθωση και συγχρόνως να ζητήσει αποζημίωση, αν ο μισθωτής, παρά τις διαμαρτυρίες του εκμισθωτή, δεν μεταχειρίζεται το μίσθιο με επιμέλεια και όπως συμφωνήθηκε ή δεν τηρεί τη συμπεριφορά που πρέπει απέναντι στους άλλους ενοίκους.
  ’ρθρο 595.
  Πληρωμή του μισθώματος.
  Το μίσθωμα καταβάλλεται στις συμφωνημένες ή στις συνηθισμένες προθεσμίες. Αν δεν υπάρχουν τέτοιες προθεσμίες, καταβάλλεται κατά τη λήξη της μίσθωσης και, αν συμφωνήθηκε καταβολή σε μικρότερα διαστήματα, κατά τη λήξη τους.
  
  
  
  
  

(Αντί για τη σελ. 192,135) Σελ. 192,135(α)
Τεύχος 1349 Σελ. 43
  
’ρθρο 596.
  Ο μισθωτής δεν απαλλάσσεται από το μίσθωμα, αν εμποδίζεται να χρησιμοποιήσει το μίσθιο από λόγους που αφορούν τον ίδιο. Έχει δικαίωμα όμως να αφαιρέσει από το μίσθωμα καθετί που ωφελήθηκε ο εκμισθωτής χρησιμοποιώντας το μίσθιο με άλλο τρόπο.
  ’ρθρο 597.
  Αν ο μισθωτής καθυστερεί το μίσθωμα ολικά ή μερικά, ο εκμισθωτής δικαιούται να καταγγείλει τη μίσθωση τουλάχιστον πριν από ένα μήνα, αν πρόκειται για μίσθωση που η διάρκειά της συμφωνήθηκε για ένα χρόνο ή περισσότερο, και πριν από δέκα ημέρες στις άλλες μισθώσεις. Δεν αποκλείεται αξίωση του εκμισθωτή για αποζημίωση εξαιτίας της πρόωρης λύσης της μίσθωσης.
  Η καταγγελία μένει χωρίς αποτέλεσμα αν ο μισθωτής πριν περάσει η προθεσμία αυτή καταβάλει το καθυστερούμενο μίσθωμα μαζί με τα τυχόν έξοδα της καταγγελίας.
  ’ρθρο 598.
  Είναι άκυρη κάθε συμφωνία με την οποία συντομεύονται οι προθεσμίες του προηγούμενου άρθρου ή λύνεται αυτόματα η μίσθωση ή παρέχεται τέτοιο δικαίωμα στον εκμισθωτή μόλις ο μισθωτής γίνει υπερήμερος ως προς την πληρωμή του μισθώματος.
’ρθρο 599.
  Απόδοση του μισθίου.
  Ο μισθωτής κατά τη λήξη της μίσθωσης έχει υποχρέωση να αποδώσει το μίσθιο στην κατάσταση που το παρέλαβε.
  Σε περίπτωση υπεκμίσθωσης ή παραχώρησης της χρήσης του μισθίου σε τρίτον, ο εκμισθωτής μπορεί κατά τη λήξη της μίσθωσης να απαιτήσει το μίσθιο και από τον υπομισθωτή ή από εκείνον στον οποίο παραχωρήθηκε η χρήση.
  ’ρθρο 600.
  Αν το μίσθιο ήταν ασφαλισμένο και καταστράφηκε ή έπαθε βλάβη από πυρκαγιά, ο μισθωτής, εφόσον ο εκμισθωτής μπορεί να αποζημιωθεί ή αποζημιώθηκε από τον ασφαλιστή, ευθύνεται απέναντί τους μόνο αν αυτοί αποδείξουν ότι η πυρκαγιά οφείλεται σε υπαιτιότητά του.
  ’ρθρο 601.
  Ο μισθωτής, για όσο χρόνο παρακρατεί το μίσθιο μετά τη λήξη της μίσθωσης, οφείλει ως αποζημίωση το συμφωνημένο μίσθωμα, χωρίς αυτό να αποκλείει δικαίωμα του εκμισθωτή να απαιτήσει και άλλη περαιτέρω ζημία.
  
  
Σελ. 192,136(α)
Τεύχος 1349 Σελ. 44
  
’ρθρο 602.
  Παραγραφή.
  Οι αξιώσεις του εκμισθωτή για αποζημίωση εξαιτίας μεταβολών ή φθορών στο μίσθιο παραγράφονται ύστερα από έξι μήνες αφότου το ανέλαβε. Σε κάθε περίπτωση οι αξιώσεις αυτές παραγράφονται μαζί με την αξίωση για ανάληψη του μισθίου.
  ’ρθρο 603.
  Οι αξιώσεις του μισθωτή για δαπάνες παραγράφονται ύστερα από έξι μήνες αφότου έληξε η μίσθωση.
  ’ρθρο 604.
  Ενέχυρο στα εισκομισθέντα.
  Για καθυστερούμενα μισθώματα ο εκμισθωτής ακινήτου έχει νόμιμο ενέχυρο στα κινητά του μισθωτή ή του συζύγου και των τέκνων που συνοικούν μαζί του και που αυτοί έφεραν στο μίσθιο, εφόσον δεν είναι από τα ακατάσχετα.
  Το ενέχυρο εκτείνεται και στα πράγματα που έφεραν στο μίσθιο ο υπομισθωτής ή ο σύζυγος και τα τέκνα που συνοικούν μαζί του, αλλά μόνο έως το ποσό των μισθωμάτων που αυτός οφείλει στον υπεκμισθωτή.
  Το ενέχυρο ασφαλίζει τα καθυστερούμενα μισθώματα των δύο ετών πριν από την κατάσχεση των πραγμάτων.
  ’ρθρο 605.
  Δικαιώματα τρίτων στα εισκομισθέντα δεν παραβλάπτονται από το νόμιμο ενέχυρο του εκμισθωτή, ακόμη και αν αυτός θεωρούσε καλόπιστα ότι αυτά ανήκουν στο μισθωτή.
  
’ρθρο 606.
  Αν τα εισκομισθέντα απομακρύνθηκαν από το μίσθιο και μεταφέρθηκαν αλλού, το νόμιμο ενέχυρο του εκμισθωτή υπάρχει μόνο εφόσον αυτός, μέσα σε ένα μήνα αφότου πληροφορήθηκε την απομάκρυνσή τους, τα κατέσχε αναγκαστικώς ή εκτέλεσε απόφαση που διατάζει τη συντηρητική κατάσχεση ή τη δικαστική μεσεγγύησή τους.
  ’ρθρο 607.
  Ο μισθωτής έχει δικαίωμα να απαλλάξει από το νόμιμο ενέχυρο όλα ή μερικά από τα εισκομισθέντα παρέχοντας ασφάλεια έως την αξία των πραγμάτων που απαλλάσσονται.
  ’ρθρο 608.
  Λήξη της μίσθωσης ορισμένου χρόνου.
  Η μίσθωση που συνομολογήθηκε για ορισμένο χρόνο λήγει μόλις περάσει αυτός ο χρόνος, χωρίς να απαιτείται τίποτε άλλο.
  Η μίσθωση αόριστης διάρκειας λήγει με καταγγελία του καθενός από τους συμβαλλομένους.
  ’ρθρο 609.
  Λήξη σε περίπτωση αόριστης διάρκειας.
  Στη μίσθωση με αόριστη διάρκεια η καταγγελία του προηγούμενου άρθρου, εφόσον δεν συμφωνήθηκε διαφορετικά, γίνεται: Αν πρόκειται για μίσθωμα κινητού ή ακινήτου που έχει οριστεί με την ημέρα πριν από μια τουλάχιστον ημέρα. Αν πρόκειται για μίσθωμα κινητού πράγματος που έχει οριστεί κατά εβδομάδα ή κατά μακρότερα διαστήματα, τουλάχιστον πριν από τρεις ημέρες. Αν πρόκειται για μίσθωμα ακινήτου που έχει οριστεί κατά εβδομάδα, τουλάχιστον πριν από πέντε ημέρες και ισχύει για το τέλος της εβδομάδας. Αν πρόκειται για μίσθωμα ακινήτου που έχει οριστεί κατά μήνα, τουλάχιστον πριν από δεκαπέντε ημέρες και ισχύει για το τέλος του ημερολογιακού μηνός. Αν πρόκειται για μίσθωμα ακινήτου που έχει οριστεί κατά διαστήματα μακρότερα από ένα μήνα, τουλάχιστον πριν από τρεις μήνες και ισχύει για το τέλος του Μαρτίου ή του Ιουνίου ή του Σεπτεμβρίου ή του Δεκεμβρίου κάθε έτους.
  ’ρθρο 610.
  Στη μίσθωση που συνομολογήθηκε για χρόνο μακρότερο από μια τριακονταετία ή για όλη τη ζωή του εκμισθωτή ή του μισθωτή κάθε συμβαλλόμενος μπορεί, όταν περάσουν τριάντα χρόνια, να λύσει τη μίσθωση με καταγγελία, σύμφωνα με τις διατάξεις για τη μίσθωση αόριστης διάρκειας.
  
’ρθρο 611.
  Σιωπηρή αναμίσθωση.
  Η μίσθωση που συνομολογήθηκε για ορισμένο χρόνο λογίζεται ότι ανανεώθηκε για αόριστο χρόνο, αν μετά την παρέλευση του χρόνου που συμφωνήθηκε ο μισθωτής εξακολουθήσει να χρησιμοποιεί το μίσθιο και ο εκμισθωτής το γνωρίζει και δεν εναντιώνεται.
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
(Μετά τη σελ.192,136(α) Σελ. 192,1361
Τεύχος 1349 Σελ. 45
  
  

’ρθρο 612.
  Θάνατος του μισθωτή.
  Όταν αποβιώσει ο μισθωτής, οι κληρονόμοι του έχουν δικαίωμα να καταγγείλουν τη μίσθωση. Η καταγγελία γίνεται τουλάχιστον πριν από τρεις μήνες και ισχύει για το τέλος του ημερολογιακού μηνός.
  Στην περίπτωση, όπου το μίσθιο χρησίμευε, όσο ζούσε ο μισθωτής, ως οικογενειακή στέγη με την έννοια του άρθρου 1393 και ζει κατά το χρόνο του θανάτου του ο σύζυγός του, τα δικαιώματα και οι υποχρεώσεις από τη μίσθωση περιέρχονται αποκλειστικά σ' αυτόν, ο οποίος δικαιούται όμως, τηρώντας την προθεσμία της προηγούμενης παραγράφου, να καταγγείλει οποτεδήποτε τη μίσθωση.
  ’ρθρο 612Α.
  Οικογενειακή στέγη.
  Στην περίπτωση όπου το μίσθιο χρησιμεύει ως οικογενειακή στέγη και η χρήση αυτή έχει γνωστοποιηθεί στον εκμισθωτή, η καταγγελία της μίσθωσης, στην οποία αυτός προβαίνει, είναι άκυρη, εφόσον δεν την κοινοποιεί και στο σύζυγο του μισθωτή, τηρώντας την ίδια προθεσμία που τυχόν απαιτείται για την καταγγελία.
  ’ρθρο 613.
  Μισθώσεις δημόσιων υπαλλήλων.
  Οι δημόσιοι υπάλληλοι που μετατίθενται σε άλλον τόπο μπορούν, αφότου μετατεθούν, να καταγγείλουν τη μίσθωση, σύμφωνα με τις διατάξεις για τη μίσθωση αόριστης διάρκειας.
  ’ρθρο 614.
  Εκποίηση του μισθίου.
  Στη μίσθωση ακινήτου που αποδεικνύεται με έγγραφο βέβαιης χρονολογίας, αν ο εκμισθωτής κατά τη διάρκεια της μίσθωσης μεταβιβάσει σε τρίτον την κυριότητα του μισθίου ή παραχωρήσει άλλο εμπράγματο δικαίωμα που αποκλείει στο μισθωτή τη χρήση, ο νέος κτήτορας υπεισέρχεται στα δικαιώματα και στις υποχρεώσεις της μίσθωσης, εκτός αν έγινε αντίθετη συμφωνία στο μισθωτήριο έγγραφο. Αν το εμπράγματο δικαίωμα που παραχώρησε ο εκμισθωτής στον τρίτο δεν αποκλείει στο μισθωτή τη χρήση, ο τρίτος έχει υποχρέωση να μην την παρεμποδίσει.
  ’ρθρο 615.
  Στη μίσθωση ακινήτου που δεν αποδεικνύεται με έγγραφο βέβαιης χρονολογίας ή που περιέχει τον όρο, ότι σε περίπτωση εκποίησης του μισθίου ή παραχώρησης εμπράγματου δικαιώματος που αποκλείει τη χρήση του μισθωτή, ο νέος κτήτορας θα έχει δικαίωμα να αποβάλει το μισθωτή, ο νέος κτήτορας μπορεί να καταγγείλει τη μίσθωση πριν από ένα μήνα, αν η μίσθωση έχει διάρκεια έως ένα έτος και πριν από δύο μήνες, αν έχει διάρκεια μακρότερη από ένα έτος.
  Σε περίπτωση που ο νέος κτήτορας καταγγείλει τη μίσθωση, διατηρούνται ακέραια τα δικαιώματα του μισθωτή απέναντι στον εκμισθωτή για αποζημίωση.
  ’ρθρο 616.
  Οι προκαταβολές μισθωμάτων, που έγιναν στον εκμισθωτή που εκποίησε ή οι εκχωρήσεις μισθωμάτων, που έγιναν απ' αυτόν, καθώς και οι κατασχέσεις μισθωμάτων, που έγιναν από δανειστές του, είναι ανίσχυρες απέναντι στο νέο κτήτορα για μισθώματα πέρα από τρεις μήνες, που αρχίζουν από τότε που αυτός γνωστοποίησε στο μισθωτή την εκποίηση.
  ’ρθρο 617.
  Αν το μίσθιο ακίνητο είναι ενυπόθηκο, οι προκαταβολές μισθωμάτων προς τον κύριο του ακινήτου, οι εκχωρήσεις μισθωμάτων που έγιναν απ' αυτόν καθώς και οι κατασχέσεις μισθωμάτων που έγιναν από δανειστές του είναι ανίσχυρες απέναντι στους ενυπόθηκους δανειστές για μισθώματα πέρα από τρεις μήνες αφότου κατασχέθηκε το μίσθιο.
  
’ρθρο 618.
  Μισθώσεις που πρέπει να μεταγράφονται.
  Η μίσθωση ακινήτου για χρονικό διάστημα μακρότερο από εννέα έτη ισχύει απέναντι στο νέο κτήτορα μόνο αν καταρτιστεί με συμβολαιογραφικό έγγραφο και το έγγραφο αυτό μεταγραφεί.
  ΚΕΦΑΛΑΙΟ ΔΕΚΑΤΟ ΕΚΤΟ
  ΜΙΣΘΩΣΗ ΑΓΡΟΤΙΚΟΥ ΚΤΗΜΑΤΟΣ Ή ΑΛΛΟΥ 
ΠΡΟΣΟΔΟΦΟΡΟΥ ΑΝΤΙΚΕΙΜΕΝΟΥ
  ’ρθρο 619.
  Αγρομίσθωση.
  Με τη σύμβαση της μίσθωσης αγροτικού κτήματος ο εκμισθωτής έχει υποχρέωση, με αντάλλαγμα την καταβολή μισθώματος, να παραχωρήσει στο μισθωτή τη χρήση του μισθίου και την κάρπωσή του με τους όρους της τακτικής εκμετάλλευσης.
  ’ρθρο 620.
  Στη μίσθωση αγροτικού κτήματος εφαρμόζονται αναλόγως οι διατάξεις για τη μίσθωση πράγματος, εφόσον δεν ορίζεται διαφορετικά στα άρθρα 621 έως 637.
  ’ρθρο 621.
  Υποχρεώσεις του μισθωτή.
  Εφόσον δεν προκύπτει τίποτε άλλο από τη σύμβαση ή από την επιτόπια συνήθεια, ο μισθωτής φέρει τις δαπάνες των επισκευών που απαιτούνται για την τακτική χρήση και κάρπωση, καθώς και εκείνες που απαιτούνται για τη συντήρηση των οικημάτων, των αποθηκών, των δρόμων, των τάφρων ή των περιφραγμάτων. Επίσης φέρει τις δαπάνες για την τακτική εκμετάλλευση του πράγματος και ιδίως για την καλλιέργεια.
  ’ρθρο 622.
  Υποχρεώσεις του εκμισθωτή.
  Ο εκμισθωτής οφείλει αποζημίωση για τις έκτακτες επισκευές, καθώς επίσης και για τις βελτιώσεις που έγιναν στο μίσθιο, εφόσον αύξησαν την παραγωγικότητά του. Ο μισθωτής έχει δικαίωμα να αφαιρέσει το κατασκεύασμα που πρόσθεσε στο μίσθιο.
  ’ρθρο 623.
  Ο μισθωτής έχει υποχρέωση να εκμεταλλεύεται το μίσθιο με επιμέλεια και σύμφωνα με τον προορισμό του και ιδίως να φροντίζει για τη διατήρησή του σε καλή κατάσταση, ώστε να είναι παραγωγικό.
  Χωρίς τη συναίνεση του εκμισθωτή, ο μισθωτής δεν έχει δικαίωμα να μεταβάλει τον υφιστάμενο τρόπο εκμετάλλευσης, έτσι ώστε αυτή να επηρεάζεται σημαντικά πέρα από το χρόνο της μίσθωσης.
  ’ρθρο 624.
  Υπεκμίσθωση.
  Εφόσον δεν προκύπτει κάτι άλλο από τη σύμβαση ή από την επιτόπια συνήθεια, ο μισθωτής δεν μπορεί χωρίς τη συναίνεση του εκμισθωτή να παραχωρήσει σε άλλον τη χρήση του μισθίου και ιδίως να το υπεκμισθώσει.
  ’ρθρο 625.
  Πληρωμή του μισθώματος.
  Αν δεν υπάρχει συμφωνία ή επιτόπια συνήθεια, το μίσθωμα καταβάλλεται στο τέλος του μισθωτικού έτους.
(Μετά τη σελ. 192,136) Σελ. 192,137
Τεύχος Ζ12-Σελ. 39
  
’ρθρο 626.
  Νόμιμο ενέχυρο του εκμισθωτή.
  Το νόμιμο ενέχυρο του εκμισθωτή αγροτικού κτήματος για την εξασφάλιση του μισθώματος εκτείνεται και στους καρπούς του μισθίου, εφόσον αυτοί δεν είναι από τους ακατάσχετους.
  ’ρθρο 627.
  Ελάττωση του μισθώματος.
  Ο μισθωτής έχει δικαίωμα σε ανάλογη ελάττωση του μισθώματος, αν η πρόσοδος του μισθίου μειώθηκε σημαντικά πριν από τη συγκομιδή ή ύστερα απ' αυτήν εξαιτίας γεγονότων ανώτερης βίας. Κάθε προκαταβολική παραίτηση του μισθωτή απ' αυτό το δικαίωμα είναι άκυρη.
  Ελάττωση του μισθώματος δεν χωρεί, εφόσον η ζημία από τη μείωση της προσόδου καλύφθηκε με άλλο τρόπο και ιδίως από ασφαλιστική σύμβαση.
  ’ρθρο 628.
  Καταγγελία για καθυστέρηση του μισθώματος.
  Σε περίπτωση καθυστέρησης του μισθώματος αγροτικού κτήματος η προθεσμία της καταγγελίας του άρθρου 597 είναι δύο μηνών.
  Η καταγγελία που προβλέπεται στο άρθρο 613 δεν ισχύει για τα αγροτικά κτήματα.
  ’ρθρο 629.
  Απόδοση του μισθίου.
  Κατά τη λήξη της μίσθωσης ο μισθωτής έχει υποχρέωση να αποδώσει το μίσθιο και τα πράγματα που περιλαμβάνονται στον εξοπλισμό του, και ιδίως εργαλεία, κτήνη, λιπάσματα, στην κατάσταση που αυτό θα βρισκόταν αν κατά τη διάρκεια της μίσθωσης είχε γίνει τακτική εκμετάλλευσή του.
  ’ρθρο 630.
  Αν ο μισθωτής παρέλαβε διατιμημένα τα πράγματα που ανήκουν στον εξοπλισμό του μισθίου, έχει υποχρέωση κατά τη λήξη της μίσθωσης να αποδώσει εξοπλισμό της ίδιας ποιότητας και αξίας ή να αποκαταστήσει τη διαφορά από τη μειωμένη αξία.
  Ο μισθωτής δεν οφείλει αποζημίωση ή τη διαφορά από τη μείωση της αξίας, αν αποδείξει ότι τα πράγματα χάθηκαν ή καταστράφηκαν ή χειροτέρεψαν από πταίσμα του εκμισθωτή ή από ανώτερη βία.
  Ο μισθωτής έχει δικαίωμα στην επιπλέον αξία, εφόσον αυτή οφείλεται αποκλειστικά σε δαπάνες και σε εργασία του.
  ’ρθρο 631.
  Αν η μίσθωση λύθηκε κατά τη διάρκεια του μισθωτικού έτους, ο μισθωτής δεν έχει δικαίωμα στους καρπούς που δεν έχουν ακόμη αποχωριστεί κατά το χρόνο της λύσης. Έχει όμως δικαίωμα να απαιτήσει τις δαπάνες για την παραγωγή τους, εφόσον δεν υπερβαίνουν την αξία των καρπών.
  ’ρθρο 632.
  Θάνατος του μισθωτή.
  Σε περίπτωση θανάτου του μισθωτή οι κληρονόμοι του έχουν δικαίωμα να καταγγείλουν τη μίσθωση πριν από έξι τουλάχιστον μήνες, για το τέλος της γεωργικής περιόδου του μισθίου. Το ίδιο δικαίωμα έχει και ο εκμισθωτής, αν οι κληρονόμοι δεν παρέχουν τα εχέγγυα για την κατάλληλη εκμετάλλευση του κτήματος.
  
  
Σελ. 192,138
Τεύχος Ζ12-Σελ. 40
  
  
’ρθρο 633.
  Σιωπηρή αναμίσθωση.
  Η μίσθωση που συνομολογήθηκε για ορισμένο χρόνο λογίζεται ότι ανανεώθηκε για ένα έτος από τη συμφωνημένη λήξη, αν δεν έγινε καταγγελία από το ένα μέρος έξι τουλάχιστον μήνες πριν απ' αυτή τη λήξη.
  ’ρθρο 634.
  Ελάχιστο όριο διάρκειας.
  Η μίσθωση δεν μπορεί να συνομολογηθεί για χρονικό διάστημα συντομότερο από τέσσερα χρόνια. Αν ορίστηκε για συντομότερο διάστημα, ισχύει για τέσσερα χρόνια.
  ’ρθρο 635.
  Αν δεν καθορίστηκε η διάρκεια της μίσθωσης, η μίσθωση λήγει, αφού περάσουν τέσσερα χρόνια, οποτεδήποτε με καταγγελία καθενός από τα μέρη, που γίνεται τουλάχιστο πριν από έξι μήνες και ισχύει για το τέλος της γεωργικής περιόδου του μισθίου.
  ’ρθρο 636.
  Προϊόντα του μισθίου κατά τη λήξη.
  Κατά τη λήξη της μίσθωσης ο μισθωτής έχει υποχρέωση να αφήσει από τα προϊόντα του κτήματος, ιδίως από το σπόρο, το χόρτο και το λίπασμα, όση ποσότητα απαιτείται για την τακτική καλλιέργεια του κτήματος έως τη νέα εσοδεία. Εφόσον όμως δεν παρέλαβε τέτοια προϊόντα κατά την είσοδό του στο κτήμα, έχει αξίωση να αποζημιωθεί γι' αυτά από τον εκμισθωτή.
  ’ρθρο 637.
  Στην περίπτωση του άρθρου 615 η προθεσμία της καταγγελίας είναι τουλάχιστον έξι μηνών και η καταγγελία γίνεται για το τέλος της γεωργικής περιόδου του μισθίου.
  ’ρθρο 638.
  Μίσθωση άλλων προσοδοφόρων.
  Οι διατάξεις που ισχύουν για τη μίσθωση αγροτικού κτήματος, έχουν, με εξαίρεση τα άρθρα 632 έως 637, ανάλογη εφαρμογή και σε μισθώσεις όπου, με αντάλλαγμα την καταβολή μισθώματος, παραχωρείται η χρήση άλλου πράγματος ή δικαιώματος και η κάρπωσή του κατά τους κανόνες της τακτικής εκμετάλλευσης.
  ’ρθρο 639.
  Κτηνοληψία.
  Σε περίπτωση μίσθωσης κτηνών που δεν περιλαμβάνονται στη μίσθωση αγροτικού κτήματος, και εφόσον δεν προκύπτει κάτι άλλο από τη σύμβαση ή από την επιτόπια συνήθεια, το μαλλί και η γονή ανήκουν μισά-μισά και στα δύο μέρη, ενώ τα υπόλοιπα ωφελήματα ανήκουν στο μισθωτή. Ο μισθωτής φέρει τη δαπάνη της διατροφής.
  ’ρθρο 640.
  Σε περίπτωση μίσθωσης κτηνών, εφόσον δεν προκύπτει κάτι άλλο από τη σύμβαση ή από την επιτόπια συνήθεια, η τυχαία απώλεια όλων των κτηνών βαρύνει τον εκμισθωτή.
  Η απώλεια ενός μέρους μόνο απ' αυτά αναπληρώνεται από τη γονή των επόμενων ετών.
  Κατά τα λοιπά στη μίσθωση κτηνών εφαρμόζονται αναλόγως οι γενικές διατάξεις για τη μίσθωση πράγματος.

  
ΚΕΦΑΛΑΙΟ ΔΕΚΑΤΟ ΕΒΔΟΜΟ
  ΕΠΙΜΟΡΤΗ ΑΓΡΟΛΗΨΙΑ
  ’ρθρο 641.
  Έννοια.
  Στη μίσθωση αγροτικού κτήματος το μίσθωμα μπορεί να συμφωνηθεί σε ποσοστό των καρπών (επίμορτη αγροληψία), που προσδιορίζεται από την επιτόπια συνήθεια, αν δεν έχει οριστεί κάτι άλλο.
  Στην επίμορτη αγροληψία εφαρμόζονται αναλόγως όλες οι διατάξεις για τη μίσθωση αγροτικού κτήματος, εφόσον δεν ορίζεται διαφορετικά στα άρθρα 642 έως 647.
  ’ρθρο 642.
  Εκμετάλλευση του μισθίου.
  Ο εκμισθωτής έχει τη γενική διεύθυνση της εκμετάλλευσης του μισθίου και την εποπτεία των σχετικών εργασιών σύμφωνα με τους όρους της σύμβασης ή της επιτόπιας συνήθειας.
  ’ρθρο 643.
  Διανομή των καρπών.
  Οι καρποί του μισθίου μοιράζονται ανάμεσα στον εκμισθωτή και στον αγρολήπτη σε ίσα μέρη εφόσον δεν προκύπτει κάτι άλλο από τη σύμβαση ή από την επιτόπια συνήθεια.
  ’ρθρο 644.
  Πριν αρχίσει η συγκομιδή των καρπών ο αγρολήπτης οφείλει να ειδοποιεί τον εκμισθωτή για την έναρξή της.
  ’ρθρο 645.
  Βάρη και φόροι του μισθίου.
  Τα βάρη και οι φόροι του μισθίου βαρύνουν και τα δύο μέρη ανάλογα με τη συμμετοχή τους στους καρπούς, εφόσον δεν προκύπτει κάτι άλλο από τη σύμβαση ή από την επιτόπια συνήθεια. Το ίδιο ισχύει και για τις έκτακτες επισκευές καθώς και για τα έξοδα του σπόρου, του λιπάσματος και των αντιπαρασιτικών ή των υλών που είναι χρήσιμες για την αύξηση της γονιμότητας του εδάφους.
  ’ρθρο 646.
  Αγροληψία για ολόκληρη τη ζωή του αγρολήπτη.
  Αν η αγροληψία συμφωνήθηκε για ολόκληρη τη ζωή του αγρολήπτη ή για διάστημα μακρότερο από δέκα χρόνια, ο αγρολήπτης έχει δικαίωμα, αφού περάσουν δέκα χρόνια, να καταγγείλει τη μίσθωση τουλάχιστον πριν από ένα χρόνο και για το τέλος της γεωργικής περιόδου του μισθίου. Αντίθετη συμφωνία δεν ισχύει.
  ’ρθρο 647.
  Ανικανότητα του αγρολήπτη για καλλιέργεια.
  Ο εκμισθωτής έχει δικαίωμα να καταγγείλει τη σύμβαση πριν από έξι μήνες και για το τέλος της γεωργικής περιόδου του μισθίου, αν ο αγρολήπτης έγινε από χρόνιο νόσημα ανίκανος να καλλιεργεί το κτήμα και τα μέλη της οικογένειάς του δεν μπορούν να τον αντικαταστήσουν σ' αυτό.
  ΚΕΦΑΛΑΙΟ ΔΕΚΑΤΟ ΟΓΔΟΟ
  ΣΥΜΒΑΣΗ ΕΡΓΑΣΙΑΣ
  ’ρθρο 648.
  Έννοια.
  Με τη σύμβαση εργασίας ο εργαζόμενος έχει υποχρέωση να παρέχει, για ορισμένο ή αόριστο χρόνο, την εργασία του στον εργοδότη και αυτός να καταβάλει το συμφωνημένο μισθό.
  Σύμβαση εργασίας υπάρχει και όταν ο μισθός υπολογίζεται κατά μονάδα της παρεχόμενης εργασίας ή κατ' αποκοπήν, αρκεί ο εργαζόμενος να προσλαμβάνεται ή να απασχολείται για ορισμένο ή για αόριστο χρόνο.
  
’ρθρο 649.
  Αν η εργασία κατά τις συνηθισμένες περιστάσεις παρέχεται μόνο με μισθό, λογίζεται ότι έχει σιωπηρά συμφωνηθεί μισθός.
  ’ρθρο 650.
  Εκείνος που έχει άδεια της αρχής ή που προσφέρεται δημόσια να διεξάγει υποθέσεις ή που διεξάγει κατ' επάγγελμα υποθέσεις, λογίζεται ότι αποδέχτηκε την πρόταση για σύμβαση τέτοιας εργασίας, αν δεν την αποκρούσει χωρίς υπαίτια καθυστέρηση.
  ’ρθρο 651.
  Προσωπική φύση της σχέσης.
  Αν δεν προκύπτει κάτι άλλο από τη συμφωνία ή από τις περιστάσεις, ο εργαζόμενος οφείλει να εκτελέσει αυτοπροσώπως την υποχρέωσή του και η αξίωση του εργοδότη στην εργασία είναι αμεταβίβαστη.
  ’ρθρο 652.
  Υποχρεώσεις του εργαζομένου.
  Ο εργαζόμενος οφείλει να εκτελέσει με επιμέλεια την εργασία που ανέλαβε και ευθύνεται για τη ζημία που προξενείται στον εργοδότη από δόλο ή από αμέλειά του.
  Ο βαθμός της επιμέλειας, για την οποία ευθύνεται ο εργαζόμενος, κρίνεται με βάση τη σύμβαση, ενόψει της μόρφωσης ή των ειδικών γνώσεων που απαιτούνται για την εργασία, καθώς και των ικανοτήτων και των ιδιοτήτων του εργαζομένου που ο εργοδότης γνώριζε ή όφειλε να γνωρίζει.
  ’ρθρο 653.
  Υποχρεώσεις του εργοδότη.
  Ο εργοδότης έχει υποχρέωση να καταβάλει το συμφωνημένο ή το συνηθισμένο μισθό.
  ’ρθρο 654.
  Αν ο μισθός συνίσταται ολικά ή κατά ένα μέρος σε ποσοστό από τα κέρδη, ο εργοδότης έχει υποχρέωση να παρέχει στον εργαζόμενο ή αντί γι' αυτόν σε πρόσωπο που εκλέγουν τα μέρη ή το δικαστήριο, τις αναγκαίες πληροφορίες για τα κέρδη και τις ζημίες και, εφόσον απαιτείται, έχει υποχρέωση να επιδείξει τα λογιστικά βιβλία.
  ’ρθρο 655.
  Πότε καταβάλλεται ο μισθός.
  Αν δεν υπάρχει αντίθετη συμφωνία ή συνήθεια, ο μισθός καταβάλλεται μετά την παροχή της εργασίας και, αν υπολογίζεται κατά ορισμένα διαστήματα κατά τη διάρκεια της σύμβασης, καταβάλλεται στο τέλος καθενός απ' αυτά. Σε κάθε περίπτωση μόλις λήξει η σύμβαση γίνεται απαιτητός ο μισθός που αντιστοιχεί στο χρόνο έως τη λήξη. Σε εργασία κατά μονάδα ή κατ' αποκοπήν ο εργαζόμενος έχει δικαίωμα στις προκαταβολές που δικαιολογούνται από τις περιστάσεις ανάλογα με την εργασία που έχει προσφέρει και τις δαπάνες που τυχόν έκανε.
  ’ρθρο 656.
  Υπερημερία του εργοδότη.
  Αν ο εργοδότης έγινε υπερήμερος ως προς την αποδοχή της εργασίας ή αν η αποδοχή της εργασίας είναι αδύνατη από λόγους που τον αφορούν και δεν οφείλονται σε ανώτερη βία, ο εργαζόμενος έχει δικαίωμα να απαιτήσει το μισθό χωρίς να είναι υποχρεωμένος να παράσχει την εργασία σ' άλλο χρόνο. Ο εργοδότης όμως έχει δικαίωμα να αφαιρέσει από το μισθό καθετί που ο εργαζόμενος ωφελήθηκε από τη ματαίωση της εργασίας ή από την παροχή της αλλού.
  
  

(Μετά τη σελ. 192,138) Σελ. 192,139
Τεύχος Ζ12-Σελ. 41
  
’ρθρο 657.
  Λόγοι που εμπόδισαν τον εργαζόμενο.
  Ο εργαζόμενος διατηρεί την αξίωση του για το μισθό, αν ύστερα από δεκαήμερη τουλάχιστον παροχή εργασίας εμποδίζεται να εργαστεί από σπουδαίο λόγο που δεν οφείλεται σε υπαιτιότητά του.
  Ο εργοδότης έχει δικαίωμα να αφαιρέσει από το μισθό τα ποσά που εξαιτίας του εμποδίου καταβλήθηκαν στον εργαζόμενο από ασφάλιση υποχρεωτική κατά το νόμο.
  ’ρθρο 658.
  Το χρονικό διάστημα κατά το οποίο διατηρείται, σύμφωνα με το προηγούμενο άρθρο, η αξίωση για το μισθό σε περίπτωση εμποδίου, δεν μπορεί να υπερβεί τον ένα μήνα, αν το εμπόδιο εμφανίστηκε ένα τουλάχιστον έτος μετά την έναρξη της σύμβασης, και το μισό μήνα σε κάθε άλλη περίπτωση. Η αξίωση για το διάστημα αυτό υπάρχει και αν ακόμη ο εργοδότης κατάγγειλε τη μίσθωση επειδή το εμπόδιο του παρείχε το δικαίωμα αυτό.
  ’ρθρο 659.
  Εργασία πέρα από τη συμφωνημένη.
  Αν παρουσιαστεί ανάγκη για εργασία πέρα από τη συμφωνημένη ή τη συνηθισμένη, ο εργαζόμενος έχει υποχρέωση να την παράσχει, αν είναι σε θέση να το κάνει και η άρνησή του θα ήταν αντίθετη με την καλή πίστη.
  Ο εργαζόμενος έχει δικαίωμα για την πρόσθετη αυτή εργασία σε συμπληρωματική αμοιβή, που κανονίζεται ανάλογα με το συμφωνημένο μισθό και με τις ειδικές περιστάσεις.
  ’ρθρο 660.
  Ασθένεια του εργαζομένου.
  Ο εργοδότης σε περίπτωση ασθένειας του εργαζομένου που έχει προσληφθεί και ζει μαζί του, έχει υποχρέωση να του παρέχει, ενόσω διαρκεί η σύμβαση, περίθαλψη και ιατρική αντίληψη στο σπίτι ή και σε νοσοκομείο έως ένα μήνα, αν η ασθένεια παρουσιάστηκε τουλάχιστον ένα έτος μετά την έναρξη της σύμβασης, και έως δέκα ημέρες, αν η ασθένεια παρουσιάστηκε μετά τρεις μήνες από την έναρξη της σύμβασης. Ο εργοδότης έχει δικαίωμα να καταλογίσει τις δαπάνες στο μισθό που οφείλει για το χρόνο που διαρκεί η ασθένεια.
  Η υποχρέωση του εργοδότη δεν υπάρχει, αν η ασθένεια οφείλεται σε δόλο ή σε βαριά αμέλεια του εργαζομένου ή από την εισαγωγή του σε νοσοκομείο ως ασφαλισμένου υποχρεωτικά για την περίπτωση ασθένειας.
  ’ρθρο 661.
  Ο εργοδότης έχει τις υποχρεώσεις του προηγούμενου άρθρου και αν ακόμη, έχοντας εξαιτίας της ασθένειας τέτοιο δικαίωμα, καταγγείλει τη σύμβαση.
  ’ρθρο 662.
  Ασφάλεια και υγιεινή των χώρων εργασίας.
  Ο εργοδότης οφείλει να διαρρυθμίζει τα σχετικά με την εργασία και με το χώρο της καθώς και τα σχετικά με τη διαμονή, τις εγκαταστάσεις και τα μηχανήματα ή εργαλεία, έτσι ώστε να προστατεύεται η ζωή και η υγεία του εργαζομένου.
  
Σελ. 192,140
Τεύχος Ζ12-Σελ. 42
  
  
’ρθρο 663.
  Αν ο εργαζόμενος έχει προσληφθεί και ζει στην κατοικία του εργοδότη, αυτός έχει υποχρέωση να διαρρυθμίζει τα σχετικά με το χώρο της διαμονής και του ύπνου, καθώς και τα σχετικά με την περίθαλψη και με το χρόνο εργασίας και ανάπαυσης, έτσι ώστε να εξασφαλίζονται η υγεία και η ηθική, καθώς και η άσκηση των θρησκευτικών και των πολιτικών καθηκόντων του εργαζομένου.
  ’ρθρο 664.
  Συμψηφισμός ή κρατήσεις του μισθού.
  Ο εργοδότης δεν μπορεί να συμψηφίσει οφειλόμενο μισθό με απαίτησή του κατά του εργαζομένου, εφόσον ο μισθός αυτός είναι απολύτως αναγκαίος για τη διατροφή του εργαζομένου και της οικογένειάς του.
  Η απαγόρευση αυτή δεν ισχύει για το συμψηφισμό με απαίτηση που έχει ο εργοδότης λόγω ζημίας που του προξένησε ο εργαζόμενος με δόλο κατά την εκτέλεση της σύμβασης εργασίας.
  Ο μισθός, εφόσον δεν υπόκειται σε συμψηφισμό, είναι και ακατάσχετος.
  ’ρθρο 665.
  Στην περίπτωση που συμφωνήθηκαν κρατήσεις από το μισθό, αν δεν συμφωνήθηκε διαφορετικά θεωρείται ότι έγιναν για την κάλυψη ενδεχόμενης ζημίας του εργοδότη. Τέτοιες κρατήσεις είναι ισχυρές μόνο στο μέτρο του προηγούμενου άρθρου και είναι τοκοφόρες αφότου έγιναν.
  ’ρθρο 666.
  Παροχή άδειας.
  Ο εργοδότης, αν η εργασία εξαντλεί εντελώς ή σημαντικά τις παραγωγικές δυνάμεις του εργαζομένου, έχει υποχρέωση να του δίνει κάθε χρόνο άδεια για δέκα τουλάχιστον συνεχείς ημέρες, αν η συμβατική σχέση υπάρχει χωρίς διακοπή ήδη από ένα χρόνο, για δεκαπέντε ημέρες αν η σχέση υπάρχει από πέντε χρόνια και για είκοσι ημέρες αν η σχέση υπάρχει από δεκαπέντε χρόνια.
  Κατά τη διάρκεια της άδειας ο εργαζόμενος έχει δικαίωμα στο μισθό.
  ’ρθρο 667.
  Η άδεια του προηγούμενου άρθρου δίνεται στην κατάλληλη, ενόψει των συνθηκών της εργασίας, εποχή. Στο χρόνο της άδειας δεν υπολογίζεται ο χρόνος που ο εργαζόμενος εμποδίζεται να εργαστεί, αλλά έχει δικαίωμα στο μισθό.
  Ο εργοδότης δεν έχει υποχρέωση να δώσει άδεια, από τότε που ο εργαζόμενος κατάγγειλε τη σύμβαση.

  
’ρθρο 668.
  Δικαίωμα στις εφευρέσεις.
  (Καταργήθηκε από την παρ. 2 άρθρ. 25 Νόμ. 1733/16-22 Σεπτ. 1987, ΦΕΚ Α΄ 171, τόμ. 11 σελ. 210, 07).
  ’ρθρο 669.
  Λήξη της σύμβασης.
  Η σύμβαση εργασίας παύει αυτοδικαίως, όταν λήξει ο χρόνος για τον οποίο συνομολογήθηκε.
  Σύμβαση εργασίας που η διάρκειά της δεν ορίστηκε ούτε συνάγεται από το είδος και το σκοπό της εργασίας, λύνεται ύστερα από καταγγελία καθενός από τα μέρη. Αν δεν ορίζεται διαφορετικά στο νόμο ή στη σύμβαση, η καταγγελία πρέπει να γίνει πριν από δεκαπέντε ημέρες και επιφέρει τη λύση μετά την παρέλευση αυτής της προθεσμίας. Δεν μπορεί να συμφωνηθεί υπέρ του εργοδότη προθεσμία συντομότερη από τη νόμιμη.
  ’ρθρο 670.
  Η σύμβαση εργασίας που η διάρκειά της ορίζεται για ολόκληρη τη ζωή ενός προσώπου ή υπερβαίνει την πενταετία μπορεί, όταν περάσουν πέντε χρόνια, να καταγγελθεί από τον εργαζόμενο οποτεδήποτε, αφού τηρηθεί εξάμηνη προθεσμία καταγγελίας.
  ’ρθρο 671.
  Σιωπηρή ανανέωση.
  Η σύμβαση εργασίας που συνομολογήθηκε για ορισμένο χρόνο λογίζεται πως ανανεώθηκε για αόριστο χρόνο, αν μετά τη λήξη του χρόνου της ο εργαζόμενος εξακολουθεί την εργασία χωρίς να εναντιώνεται ο εργοδότης.
  ’ρθρο 672.
  Καταγγελία για σπουδαίο λόγο.
  Καθένα από τα μέρη έχει δικαίωμα σε κάθε περίπτωση να καταγγείλει οποτεδήποτε τη σύμβαση για σπουδαίο λόγο, χωρίς να τηρήσει προθεσμία. Το δικαίωμα αυτό δεν μπορεί να αποκλειστεί με συμφωνία.
  ’ρθρο 673.
  Αν ο σπουδαίος λόγος, για τον οποίο έγινε η καταγγελία, συνίσταται ή οφείλεται σε αθέτηση της σύμβασης, εκείνος που την αθέτησε έχει υποχρέωση σε αποζημίωση.
  ’ρθρο 674.
  Αν ο σπουδαίος λόγος, για τον οποίο ο εργοδότης έκανε την καταγγελία, οφείλεται σε μεταβολή των προσωπικών ή των περιουσιακών του σχέσεων, το δικαστήριο μπορεί, κατά την κρίση του, να επιδικάσει στον εργαζόμενο εύλογη αποζημίωση.
  
’ρθρο 675.
  Θάνατος του ενός.
  Η σύμβαση εργασίας λύνεται με το θάνατο του εργαζομένου.
  Με το θάνατο του εργοδότη η σύμβαση λύνεται μόνο όταν τα μέρη απέβλεψαν κυρίως στο πρόσωπό του. Σ' αυτή την περίπτωση το δικαστήριο μπορεί, κατά την κρίση του, να επιδικάσει στον εργαζόμενο εύλογη αποζημίωση.
  ’ρθρο 676.
  Εμπιστευτικές εργασίες.
  Σύμβαση εμπιστευτικών ελευθέριων εργασιών, στην οποία ο εργαζόμενος δεν τελεί σε διαρκή σχέση με πάγιο μισθό, μπορεί να καταγγελθεί από τον εργοδότη και χωρίς σπουδαίο λόγο. Το ίδιο δικαίωμα έχει και ο εργαζόμενος, που όμως ευθύνεται σε αποζημίωση, αν καταγγείλει άκαιρα τη σύμβαση.
  ’ρθρο 677.
  ’δειες για ανεύρεση άλλης εργασίας.
  Όταν καταγγελθεί η σύμβαση, ο εργαζόμενος έχει δικαίωμα να ζητήσει τον αναγκαίο ελεύθερο χρόνο για να βρει άλλη εργασία, εφόσον δεν του μένει διαφορετικά κατάλληλος χρόνος γι' αυτό το σκοπό.
  ’ρθρο 678.
  Πιστοποιητικό εργασίας.
  Κατά τη λήξη της σύμβασης ο εργαζόμενος μπορεί να απαιτήσει από τον εργοδότη πιστοποιητικό για το είδος και τη διάρκεια της εργασίας του. Μόνο αν το ζητήσει ειδικά ο εργαζόμενος, βεβαιώνεται και η ποιότητα της εργασίας του και η διαγωγή του.
  ’ρθρο 679.
  Παραίτηση του εργαζομένου από δικαιώματά του.
  Είναι άκυρη η συμφωνία με την οποία περιορίζονται τα δικαιώματα του εργαζομένου από τα άρθρα 656 έως 658, 659 παρ. 2 έως 667, 668 εδ. 2, 670, 674, 677 και 678.
  ’ρθρο 680.
  Συλλογική σύμβαση εργασίας.
  Με σύμβαση ανάμεσα σε εργοδότες ή ένωση εργοδοτών και σε εργαζομένους ή ένωση εργαζομένων (συλλογική σύμβαση εργασίας) μπορούν να καθορίζονται, σύμφωνα με τις σχετικές διατάξεις του νόμου, οι όροι με τους οποίους θα συνομολογούνται οι επιμέρους συμβάσεις εργασίας των ατόμων ή των ενώσεων που υποβάλλονται στη συλλογική σύμβαση.
  
(Αντί για τη σελ. 192,141(α) Σελ. 192,141(β)
Τεύχος 1349 Σελ. 47
  
  
Η συλλογική σύμβαση απαιτείται να καταρτιστεί εγγράφως.
  Οι όροι των επιμέρους συμβάσεων εργασίας, που είναι αντίθετοι με τη συλλογική σύμβαση, είναι άκυροι, εφόσον δεν είναι ευνοϊκότεροι για τον εργαζόμενο, και στη θέση τους ισχύουν οι όροι της συλλογικής σύμβασης.
  ΚΕΦΑΛΑΙΟ ΔΕΚΑΤΟ ΕΝΑΤΟ
  ΣΥΜΒΑΣΗ ΕΡΓΟΥ
  ’ρθρο 681.
  Έννοια.
  Με τη σύμβαση έργου ο εργολάβος έχει υποχρέωση να εκτελέσει το έργο και ο εργοδότης να καταβάλει τη συμφωνημένη αμοιβή.
  ’ρθρο 682.
  Αμοιβή λογίζεται πως έχει συμφωνηθεί σιωπηρά, αν το έργο συνηθίζεται να εκτελείται μόνο με αμοιβή.
  Η διάταξη του άρθρου 650 εφαρμόζεται αναλόγως.
  ’ρθρο 683.
  Όταν πρόκειται για σύμβαση κατασκευής έργου, σε περίπτωση αμφιβολίας, αν την ύλη που απαιτείται για το σκοπό αυτό τη χορηγεί ο εργολάβος, εφαρμόζονται οι διατάξεις για την πώληση, και αν τη χορηγεί ο εργοδότης εφαρμόζονται οι διατάξεις για τη σύμβαση έργου.
  ’ρθρο 684.
  Υποκατάσταση άλλου.
  Ο εργολάβος δεν έχει δικαίωμα να υποκαταστήσει άλλον στην εκτέλεση του έργου, εκτός αν προκύπτει το αντίθετο από τη σύμβαση ή από τη φύση του έργου.
  ’ρθρο 685.
  Υποχρεώσεις του εργολάβου.
  Ο εργολάβος έχει την υποχρέωση να χρησιμοποιεί με επιμέλεια την ύλη που χορήγησε ο εργοδότης, να λογοδοτήσει σχετικά και να επιστρέψει στον εργοδότη το τυχόν υπόλοιπο της ύλης.
  Αν, κατά την εκτέλεση του έργου, η ύλη που χορήγησε ο εργοδότης ή το γήπεδο που αυτός υπέδειξε παρουσιάσουν ελαττώματα ή αν προκύψει από άλλη αιτία κατάσταση από την οποία κινδυνεύει η έγκαιρη ή η προσήκουσα εκτέλεση, ο εργολάβος οφείλει να ειδοποιήσει σχετικά τον εργοδότη χωρίς υπαίτια καθυστέρηση. αλλιώς ευθύνεται για τις επιζήμιες συνέπειες.

Σελ. 192,142(β)
Τεύχος 1349 Σελ. 48
  
’ρθρο 686.
  Δικαιώματα του εργοδότη.
  Αν ο εργολάβος δεν αρχίσει εγκαίρως την εκτέλεση του έργου ή αν, χωρίς υπαιτιότητα του εργοδότη, επιβραδύνει την εκτέλεση στο σύνολό της ή εν μέρει με τρόπο που αντιβαίνει στη σύμβαση και καθιστά αδύνατη την έγκαιρη περάτωση του έργου, ο εργοδότης μπορεί να υπαναχωρήσει από τη σύμβαση, χωρίς να περιμένει το χρόνο της παράδοσης του έργου. Όταν υπάρχει υπερημερία του εργολάβου, διατηρούνται ακέραια τα δικαιώματα που έχει ο εργοδότης εξαιτίας της.
  ’ρθρο 687.
  Αν κατά τη διάρκεια της εκτέλεσης του έργου προβλέπεται με βεβαιότητα κατασκευή ελαττωματική ή αντίθετη προς τη σύμβαση από υπαιτιότητα του εργολάβου, ο εργοδότης έχει δικαίωμα να τάξει σ' αυτόν εύλογη προθεσμία για να διορθώσει τις ελλείψεις και, αν αυτή περάσει άπρακτη, να εκτελέσει αυτός τη διόρθωση σε βάρος του εργολάβου.
  ’ρθρο 688.
  Επουσιώδη ελαττώματα του έργου.
  Αν το έργο που εκτελέστηκε έχει επουσιώδη ελαττώματα, ο εργοδότης έχει δικαίωμα να απαιτήσει είτε τη διόρθωσή τους μέσα σε εύλογη προθεσμία, εφόσον η διόρθωση δεν απαιτεί δυσανάλογες δαπάνες, είτε ανάλογη μείωση της αμοιβής.
  
’ρθρο 689.
  Ουσιώδη ελαττώματα του έργου.
  Αν το έργο που εκτελέστηκε έχει ουσιώδη ελαττώματα που το κάνουν άχρηστο ή αν του λείπουν συμφωνημένες ιδιότητες, ο εργοδότης έχει, αντί για τα δικαιώματα του προηγούμενου άρθρου, το δικαίωμα "να υπαναχωρήσει από τη σύμβαση". 
  Στην περίπτωση της "υπαναχώρησης" ή μείωσης της αμοιβής εφαρμόζονται αναλόγως οι διατάξεις των άρθρων 541, 546 έως 549, 551 έως 553, που ισχύουν για την πώληση.
  Οι μέσα σε "" λέξεις αντικαταστάθηκαν ως άνω από την παρ.2 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρο 690.
  Ελλείψεις από υπαιτιότητα.
  Ο εργοδότης έχει δικαίωμα αντί για "υπαναχώρηση" ή μείωση, να απαιτήσει αποζημίωση για μη εκτέλεση της σύμβασης, αν οι ελλείψεις του έργου οφείλονται σε υπαιτιότητα του εργολάβου.
  Η μέσα σε "" λέξη αντικαταστάθηκε ως άνω από την παρ.2 άρθρ.1 Νόμ.3043/21-21 Αυγ.2002 (ΦΕΚ Α΄192), κατωτ.αριθ.14.
  ’ρθρο 691.
  Ο εργοδότης δεν έχει κανένα δικαίωμα για ελλείψεις του έργου, αν είναι υπαίτιος γι' αυτές, είτε εξαιτίας των οδηγιών που έδωσε παρά τις ρητές αντιρρήσεις του εργολάβου είτε κατ' άλλο τρόπο.
  ’ρθρο 692.
  Έγκριση του έργου.
  Μετά την έγκριση του έργου από τον εργοδότη ο εργολάβος απαλλάσσεται από κάθε ευθύνη για τις ελλείψεις του, εκτός αν αυτές δεν μπορούσαν να διαπιστωθούν με κανονική εξέταση όταν έγινε η παραλαβή του έργου ή αν ο εργολάβος τις απέκρυψε με δόλο.
  ’ρθρο 693.
  Παραγραφή.
  Οι αξιώσεις του εργοδότη εξαιτίας ελλείψεων του έργου παραγράφονται, όταν περάσουν δέκα χρόνια από τότε που έγινε η παραλαβή του, αν πρόκειται για οικοδομήματα ή για άλλες ακίνητες εγκαταστάσεις. αλλιώς παραγράφονται σε έξι μήνες. στην παραγραφή αυτήν εφαρμόζονται ανάλογα τα άρθρα 555 παρ. 2 έως 558.
  
’ρθρο 694.
  Χρόνος πληρωμής της αμοιβής.
  Η αμοιβή του εργολάβου καταβάλλεται κατά την παράδοση του έργου. Αν η αμοιβή συνίσταται σε χρήματα και δεν πιστώθηκε, είναι τοκοφόρα από την παράδοση του έργου.
  Αν η παράδοση του έργου και η καταβολή της αμοιβής συμφωνήθηκε να γίνουν τμηματικά, η αμοιβή καταβάλλεται μόλις γίνει η παράδοση κάθε τμήματος.
  ’ρθρο 695.
  Ενέχυρο του εργολάβου.
  Για τις απαιτήσεις του από τη σύμβαση ο εργολάβος έχει νόμιμο ενέχυρο στα κινητά πράγματα του εργοδότη που κατασκεύασε ή επισκεύασε, εφόσον αυτά βρίσκονται στην κατοχή του.
  ’ρθρο 696.
  Μεταβολή τιμών του προϋπολογισμού.
  Με την επιφύλαξη της διάταξης του άρθρου 388, αν η σύμβαση καταρτίστηκε με βάση προϋπολογισμό που την ακρίβειά του εγγυήθηκε ρητά ο εργολάβος, αυτός δεν μπορεί να ζητήσει αύξηση της αμοιβής, και αν ακόμη υπερτιμήθηκαν μεταγενέστερα οι προϋπολογισμένες εργασίες.
  
  
  
  
  
  
  
  
  
  
  
  
  
  
  
  
(Μετά τη σελ.192,142(β) Σελ. 192,1421
Τεύχος 1349 Σελ. 49
  
  

’ρθρο 697.
  Αν ο εργολάβος δεν εγγυήθηκε την ακρίβεια του προϋπολογισμού και προκύπτει ανάγκη να γίνει ουσιώδης υπέρβασή του, ο εργοδότης μπορεί να υπαναχωρήσει από τη σύμβαση παρέχοντας στον εργολάβο αμοιβή για τις εργασίες που εκτελέστηκαν έως την υπαναχώρηση.
  Ο εργολάβος οφείλει να ειδοποιήσει χωρίς υπαίτια καθυστέρηση τον εργοδότη ότι εμφανίζεται ανάγκη να γίνει υπέρβαση του προϋπολογισμού, διαφορετικά χάνει κάθε αξίωση για την επιπλέον δαπάνη ή εργασία.
  ’ρθρο 698.
  Ποιός φέρει τον κίνδυνο του έργου.
  Ο εργολάβος φέρει τον κίνδυνο του έργου ωσότου γίνει η παράδοσή του. Αν ο εργοδότης έγινε υπερήμερος ως προς την αποδοχή, αυτός φέρει τον κίνδυνο.
  Ο εργοδότης φέρει τον κίνδυνο της τυχαίας καταστροφής και χειροτέρευσης του υλικού που είχε δώσει.
  ’ρθρο 699.
  Αν από ελάττωμα της ύλης που χορήγησε ο εργοδότης ή εξαιτίας του τρόπου που αυτός όρισε για την εκτέλεση, το έργο καταστράφηκε ή χειροτέρεψε πριν από την παράδοση ή έγινε αδύνατη η εκτέλεσή του, ο εργολάβος έχει δικαίωμα, εφόσον επέστησε εγκαίρως την προσοχή του εργοδότη σ' αυτούς τους κινδύνους, να απαιτήσει αμοιβή για την εργασία που εκτελέστηκε και απόδοση των δαπανών που δεν περιλαμβάνονται στην αμοιβή. Δεν αποκλείεται και περαιτέρω ευθύνη του εργοδότη εξαιτίας της υπαιτιότητάς του.
  ’ρθρο 700.
  Δικαίωμα του εργοδότη για καταγγελία.
  Ο εργοδότης έχει δικαίωμα έως την αποπεράτωση του έργου να καταγγείλει οποτεδήποτε τη σύμβαση. Αν γίνει καταγγελία, οφείλεται στον εργολάβο η συμφωνημένη αμοιβή, αφαιρείται όμως απ' αυτήν η δαπάνη που εξοικονομήθηκε από τη ματαίωση της σύμβασης, καθώς και οτιδήποτε άλλο ωφελήθηκε ο εργολάβος από άλλη εργασία του ή παρέλειψε με δόλο να ωφεληθεί.
  ’ρθρο 701.
  Θάνατος του εργολάβου.
  Η σύμβαση λύνεται με το θάνατο του εργολάβου, αν τα μέρη απέβλεψαν κυρίως στο πρόσωπό του. Σε τέτοια περίπτωση ο εργοδότης οφείλει να καταβάλει την αξία του χρήσιμου υλικού και το μέρος της αμοιβής που αναλογεί στην εργασία που εκτελέστηκε.
  ’ρθρο 702.
  Μισθοί εργατών.
  Οι εργάτες που χρησιμοποιούνται από τον εργολάβο στην κατασκευή οικοδομικού έργου ή άλλης ακίνητης εγκατάστασης έχουν για το μισθό τους απαίτηση απευθείας κατά του εργοδότη έως το ποσό που αυτός οφείλει στον εργολάβο.
  Αφότου ο εργάτης δήλωσε στον εργοδότη πως ασκεί την απαίτησή του, αυτός δεν μπορεί πια να καταβάλει στον εργολάβο ή στο διάδοχό του ή να συμβιβαστεί μαζί τους έτσι ώστε να ζημιωθεί ο εργάτης.
  Η συμφωνία που περιορίζει προκαταβολικά αυτά τα δικαιώματα του εργάτη είναι άκυρη.
  ΚΕΦΑΛΑΙΟ ΕΙΚΟΣΤΟ
  ΜΕΣΙΤΕΙΑ
  ’ρθρο 703.
  Έννοια.
  Εκείνος που υποσχέθηκε αμοιβή σε κάποιον (μεσίτη) για τη μεσολάβηση ή την υπόδειξη ευκαιρίας για τη σύναψη μιας σύμβασης, έχει υποχρέωση να πληρώσει μόνο αν η σύμβαση καταρτιστεί ως συνέπεια αυτής της μεσολάβησης ή υπόδειξης. Αν καταρτίστηκε προσύμφωνο αλλά η οριστική σύμβαση ματαιώθηκε, οφείλεται μόνο η μισή αμοιβή.
  
Για τις δαπάνες του ο μεσίτης έχει αξίωση, μόνο αν συμφωνήθηκε η καταβολή τους. Σ' αυτή την περίπτωση οι δαπάνες οφείλονται και αν ακόμη δεν καταρτίστηκε η σύμβαση.
  ’ρθρο 704.
  Αν η σύμβαση καταρτίστηκε με αναβλητική αίρεση, η αμοιβή του μεσίτη καταβάλλεται, αν πληρωθεί η αίρεση. 
  Αν η σύμβαση καταρτίστηκε με διαλυτική αίρεση, η αμοιβή καταβάλλεται μόλις συναφθεί η σύμβαση.
  ’ρθρο 705.
  Αμοιβή λογίζεται ότι συμφωνήθηκε σιωπηρά, αν η μεσολάβηση ή η υπόδειξη κατά τις συνηθισμένες περιστάσεις γίνεται μόνο με αμοιβή ή αν ανατέθηκε σε επαγγελματία μεσίτη.
  Αν δεν ορίστηκε το ποσό της αμοιβής, οφείλεται η αμοιβή που ισχύει κατά τη διατίμηση και, αν δεν υπάρχει διατίμηση, η αμοιβή που συνηθίζεται στον τόπο.
  ’ρθρο 706.
  Ο μεσίτης δεν έχει δικαίωμα σε αμοιβή ούτε σε δαπάνες, αν αντίθετα με το περιεχόμενο της σύμβασης, ενέργησε και για τον άλλο συμβαλλόμενο. Το ίδιο ισχύει αν ο μεσίτης δέχτηκε από τον άλλο υπόσχεση αμοιβής υπό περιστάσεις αντίθετες προς την καλή πίστη.
  ’ρθρο 707.
  Υπέρμετρη αμοιβή.
  Αν η συμφωνημένη αμοιβή του μεσίτη είναι δυσανάλογα μεγάλη, μειώνεται από το δικαστήριο, με αίτηση του οφειλέτη, στο μέτρο που αρμόζει.
  ’ρθρο 708.
  Προξενητικά γάμου.
  Η υπόσχεση προξενητικών γάμου είναι άκυρη, και αυτά που τυχόν καταβλήθηκαν αναζητούνται.
  ΚΕΦΑΛΑΙΟ ΕΙΚΟΣΤΟ ΠΡΩΤΟ
  ΠΡΟΚΗΡΥΞΗ
  ’ρθρο 709.
  Έννοια.
  Εκείνος που δημόσια προκήρυξε αμοιβή για την εκτέλεση πράξης, ιδίως για την επίτευξη αποτελέσματος, οφείλει την αμοιβή σ' αυτόν που εκτέλεσε και αν ακόμη αυτός ενέργησε άσχετα με την προκήρυξη.
  Προκήρυξη επάθλου που πρόκειται να απονεμηθεί ύστερα από διαγωνισμό, είναι ισχυρή μόνο αν περιέχει προθεσμία για τη διεξαγωγή του διαγωνισμού.
  ’ρθρο 710.
  Ανάκληση.
  Ωσότου περατωθεί η πράξη, εκείνος που έκανε την προκήρυξη μπορεί να την ανακαλέσει με τον ίδιο τρόπο που την έκανε ή με παραπλήσιο τρόπο ή με ιδιαίτερη ανακοίνωση, εκτός αν στην προκήρυξη παραιτήθηκε από την ανάκληση. Σε περίπτωση αμφιβολίας ο προσδιορισμός προθεσμίας για την εκτέλεση της πράξης λογίζεται ως παραίτηση.
  Αν η ανάκληση δεν γνωστοποιήθηκε με τον τρόπο αυτό, είναι άκυρη απέναντι σ' εκείνον που, αγνοώντας την ανάκληση και έχοντας αποβλέψει στην προκήρυξη, εκτέλεση την πράξη.
  ’ρθρο 711.
  Εκτέλεση από περισσοτέρους.
  Αν την πράξη που προκηρύχθηκε εκτέλεσαν περισσότεροι αυτοτελώς, η αμοιβή ανήκει, εφόσον δεν προκύπτει κάτι άλλο από την προκήρυξη, σ' αυτόν που πρώτος την εκτέλεσε, και, σε περίπτωση σύγχρονης εκτέλεσης από περισσότερους, σε όλους κατά ίσα μέρη.
(Αντί για τη σελ. 192,143) Σελ. 192,143(α)
Τεύχος 1255-Σελ. 79
  
’ρθρο 712.
  Αν για την επίτευξη του αποτελέσματος συντέλεσαν περισσότεροι, η αμοιβή κατανέμεται μεταξύ τους απ' αυτόν που την προκήρυξε κατά δίκαιη κρίση ανάλογα με τη συμβολή του καθενός.
  ΚΕΦΑΛΑΙΟ ΕΙΚΟΣΤΟ ΔΕΥΤΕΡΟ
  ΕΝΤΟΛΗ
  ’ρθρο 713.
  Έννοια.
  Με τη σύμβαση της εντολής ο εντολοδόχος έχει υποχρέωση να διεξαγάγει χωρίς αμοιβή την υπόθεση που του ανέθεσε ο εντολέας.
  ’ρθρο 714.
  Ο εντολοδόχος ευθύνεται για κάθε πταίσμα.
  ’ρθρο 715.
  Υποκατάσταση άλλου.
  Ο εντολοδόχος, αν δεν ορίστηκε διαφορετικά στη σύμβαση, δεν έχει δικαίωμα να υποκαταστήσει άλλον για την εκτέλεση της εντολής, εκτός αν εξαναγκαστεί από τις περιστάσεις ή αν συνηθίζεται η υποκατάσταση.
  ’ρθρο 716.
  Αν ο εντολοδόχος υποκατέστησε άλλον χωρίς δικαίωμα, ευθύνεται για το πταίσμα του άλλου σαν να ήταν δικό του πταίσμα.
  Αν υποκατέστησε άλλον έχοντας το σχετικό δικαίωμα, ο εντολοδόχος ευθύνεται μόνο για πταίσμα ως προς την εκλογή του υποκατάστατου και ως προς τις οδηγίες που του έδωσε.
  Και στις δύο περιπτώσεις ο εντολέας μπορεί να ασκήσει απευθείας κατά του υποκαταστάτου τις αγωγές που έχει εναντίον του ο εντολοδόχος.
  ’ρθρο 717.
  Παρέκκλιση από τα όρια της εντολής.
  Ο εντολοδόχος μπορεί να παρεκκλίνει από τα όρια της εντολής μόνο όταν αδυνατεί να ειδοποιήσει τον εντολέα και είναι συγχρόνως φανερό ότι ο εντολέας θα το είχε επιτρέψει, αν γνώριζε τα περιστατικά που προκάλεσαν την παρέκκλιση.
  ’ρθρο 718.
  Υποχρέωση του εντολοδόχου.
  Ο εντολοδόχος έχει υποχρέωση να παρέχει πληροφορίες στον εντολέα σχετικά με την υπόθεση που του ανατέθηκε και μετά το πέρας της εντολής οφείλει λογοδοσία.
  ’ρθρο 719.
  Ο εντολοδόχος έχει υποχρέωση να αποδώσει στον εντολέα καθετί που έλαβε για την εκτέλεση της εντολής ή απέκτησε από την εκτέλεσή της.
  ’ρθρο 720.
  Ο εντολοδόχος, αν χρησιμοποίησε για τον εαυτό του χρήματα του εντολέα, οφείλει τόκο γι' αυτά από τότε που τα χρησιμοποίησε.
  ’ρθρο 721.
  Υποχρεώσεις του εντολέα.
  Ο εντολέας έχει υποχρέωση να προκαταβάλει τις δαπάνες που απαιτούνται για την εκτέλεση της εντολής.
  
Σελ. 192,144(α)
Τεύχος 1255-Σελ. 80
  
’ρθρο 722.
  Ο εντολέας οφείλει να αποδώσει στον εντολοδόχο οτιδήποτε αυτός δαπάνησε για την κανονική εκτέλεση της εντολής.
  ’ρθρο 723.
  Ο εντολέας οφείλει να ανορθώσει κάθε ζημία που ο εντολοδόχος έπαθε χωρίς πταίσμα του κατά την εκτέλεση της εντολής.
  ’ρθρο 724.
  Ανάκληση της εντολής.
  Ο εντολέας έχει δικαίωμα να ανακαλέσει την εντολή οποτεδήποτε. Αντίθετη συμφωνία είναι άκυρη, εκτός αν η εντολή αφορά και το συμφέρον του εντολοδόχου ή τρίτου.
  ’ρθρο 725.
  Καταγγελία από τον εντολοδόχο.
  Ο εντολοδόχος έχει δικαίωμα να καταγγείλει την εντολή οποτεδήποτε, αν δεν παραιτήθηκε από το δικαίωμα αυτό. Αν υπάρχει σπουδαίος λόγος, η παραίτηση είναι χωρίς αποτέλεσμα.
  Αν η καταγγελία έγινε άκαιρα χωρίς σπουδαίο λόγο, ο εντολοδόχος έχει υποχρέωση να ανορθώσει τη ζημία που η καταγγελία προξένησε στον εντολέα.
  Λύση της εντολής
  "’ρθρ.726.-Η εντολή λύνεται, αν δεν ορίστηκε το αντίθετο, με το θάνατο του εντολέα ή του εντολοδόχου, καθώς επίσης με την υποβολή τους σε δικαστική συμπαράσταση ή την πτώχευση τους. Το ίδιο αποτέλεσμα επιφέρει, σε περίπτωση νομικού προσώπου, η διάλυσή του".
  Το άρθρ. 726 ΑΚ αντικαταστάθηκε ως άνω με το άρθρ. 18 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 727.
  Αν στις περιπτώσεις του προηγούμενου άρθρου η λύση της εντολής εκθέτει σε κίνδυνο τα συμφέροντα του εντολέα, ο εντολοδόχος, ο κληρονόμος του ή ο νόμιμος αντιπρόσωπός του έχει υποχρέωση να συνεχίσει την υπόθεση που έχει ανατεθεί ωσότου μπορέσει να φροντίσει ο εντολέας ή ο κληρονόμος του ή ο νόμιμος αντιπρόσωπός του.
  ’ρθρο 728.
  Με την επιφύλαξη της διάταξης του άρθρου 224, ο εντολέας ή ο κληρονόμος του ευθύνεται, σαν να υπήρχε ακόμη η εντολή, από τις υποθέσεις που ο εντολοδόχος διεξήγαγε πριν πληροφορηθεί τη λύση της εντολής.
  ’ρθρο 729.
  Συμβουλή ή σύσταση.
  Αν κάποιος έδωσε συμβουλή ή σύσταση δεν ευθύνεται για τη ζημία που προξενήθηκε απ' αυτήν, εκτός αν με σύμβαση ανέλαβε την ευθύνη ή αν βρισκόταν σε δόλο.

  
ΚΕΦΑΛΑΙΟ ΕΙΚΟΣΤΟ ΤΡΙΤΟ
  ΔΙΟΙΚΗΣΗ ΑΛΛΟΤΡΙΩΝ
  ΄Εννοια.
  ’ρθρο 730.
  Όποιος διοικεί χωρίς εντολή ξένη υπόθεση έχει υποχρέωση να τη διεξάγει προς το συμφέρον του κυρίου και σύμφωνα με την πραγματική ή την εικαζόμενη θέληση του κυρίου.
  Αντίθετη θέληση του κυρίου για τη διοίκηση της υπόθεσης δεν λαμβάνεται υπόψη, αν αντιβαίνει στο νόμο ή στα χρηστά ήθη.
  ’ρθρο 731.
  Υποχρεώσεις του διοικητή.
  Ο διοικητής αλλοτρίων ευθύνεται για κάθε πταίσμα. Αν ανέλαβε τη διοίκηση εναντίον της πραγματικής ή της εικαζόμενης θέλησης του κυρίου και έπρεπε να το είχε διαγνώσει, ευθύνεται και για τα τυχαία γεγονότα, εκτός αν αποδείξει ότι η ζημία θα επερχόταν και χωρίς την ανάμιξή του.
  ’ρθρο 732.
  Όποιος διοίκησε ξένες υποθέσεις για να αποτρέψει κίνδυνο που απειλούσε τον κύριο ευθύνεται μόνο για δόλο και βαριά αμέλεια.
  ’ρθρο 733.
  Ο διοικητής αλλοτρίων οφείλει, μόλις μπορέσει, να αναγγείλει στον κύριο ότι ανέλαβε τη διοίκηση και να περιμένει, αν δεν υπάρχει άμεσος κίνδυνος από την αναβολή, τις οδηγίες του κυρίου.
  ’ρθρο 734.
  Ο διοικητής αλλοτρίων έχει απέναντι στον κύριο υποχρέωση να λογοδοτήσει, να αποδώσει όσα απέκτησε από τη διοίκηση και να καταβάλει τόκους κατά τις διατάξεις για την εντολή, που εφαρμόζονται αναλόγως.
  ’ρθρο 735.
  Αν ο διοικητής αλλοτρίων είναι ανίκανος ή περιορισμένα ικανός για δικαιοπραξία, ευθύνεται από τη διοίκηση μόνο κατά τις διατάξεις για τον αδικαιολόγητο πλουτισμό. Δεν αποκλείεται περαιτέρω ευθύνη από αδικοπραξία.
  ’ρθρο 736.
  Δικαιώματα του διοικητή.
  Αν ο διοικητής αλλοτρίων ανέλαβε τη διοίκηση προς το συμφέρον και σύμφωνα με την πραγματική ή την εικαζόμενη θέληση του κυρίου, έχει δικαίωμα να ζητήσει απ' αυτόν τις δαπάνες της διοίκησης και την ανόρθωση των ζημιών κατά τις διατάξεις για την εντολή, που εφαρμόζονται αναλόγως.
  ’ρθρο 737.
  Αν δεν συντρέχουν οι όροι του προηγούμενου άρθρου, ο διοικητής δεν έχει δικαίωμα να ζητήσει την ανόρθωση των ζημιών. Απόδοση των δαπανών δικαιούται να ζητήσει μόνο κατά τις διατάξεις για τον αδικαιολόγητο πλουτισμό.
  ’ρθρο 738.
  Ο διοικητής δεν έχει καμιά αξίωση από τη διοίκηση, αν είχε την πρόθεση να μην απαιτήσει δαπάνες ή αποζημίωση.
  Αν κάποιος έδωσε διατροφή σε συγγενή του εξ αίματος σε ευθεία γραμμή ή δεύτερου βαθμού σε πλάγια γραμμή, λογίζεται σε περίπτωση αμφιβολίας υπέρ αυτού του συγγενή ότι υπήρχε η πρόθεση αυτή.
  ’ρθρο 739.
  Διοίκηση από κάποιον ξένων υποθέσεων
ως δικών του.
  ΄Οποιος, γνωρίζοντας ότι πρόκειται για ξένη υπόθεση, τη διοικεί σαν δική του, με την επιφύλαξη της τυχόν ευθύνης του από αδικοπραξία, έχει τις υποχρεώσεις από τη διοίκηση αλλοτρίων. Στην περίπτωση αυτή ο διοικητής έχει δικαίωμα να απαιτήσει δαπάνες μόνο κατά τις διατάξεις για τον αδικαιολόγητο πλουτισμό.
  
’ρθρο 740.
  Οι διατάξεις για τη διοίκηση αλλοτρίων δεν εφαρμόζονται αν κάποιος διεξάγει ξένη υπόθεση νομίζοντας πως είναι δική του.
  ΚΕΦΑΛΑΙΟ ΕΙΚΟΣΤΟ ΤΕΤΑΡΤΟ
  ΕΤΑΙΡΙΑ
  ’ρθρο 741.
  Έννοια.
  Με τη σύμβαση της εταιρίας δύο ή περισσότεροι έχουν αμοιβαίως υποχρέωση να επιδιώκουν με κοινές εισφορές κοινό σκοπό και ιδίως οικονομικό.
  ’ρθρο 742.
  Εισφορές.
  Οι εισφορές των εταίρων μπορούν να συνίστανται σε εργασία τους, σε χρήματα ή σε άλλα αντικείμενα, καθώς και σε κάθε άλλη παροχή.
  Αν δεν συμφωνήθηκε κάτι άλλο, οι εταίροι είναι υποχρεωμένοι σε ίσες εισφορές.
  ’ρθρο 743.
  Υποχρεώσεις του εταίρου.
  Σε περίπτωση υπερημερίας ή αδυναμίας του εταίρου να καταβάλει την εισφορά και να εκτελέσει τις υποχρεώσεις του, αντί για το δικαίωμα υπαναχώρησης κατά τις αρχές για τις αμφοτεροβαρείς συμβάσεις, χωρεί καταγγελία της εταιρίας.
  ’ρθρο 744.
  Ως προς τον κίνδυνο της εισφοράς και την ευθύνη για ελαττώματά της εφαρμόζονται αναλόγως οι διατάξεις για τη μίσθωση, αν η εισφορά συνίσταται στη χρήση πράγματος ή σε εργασία, και οι διατάξεις για την πώληση, αν η εισφορά συνίσταται στην κυριότητα του πράγματος.
  ’ρθρο 745.
  Ο εταίρος, αν δεν συμφωνήθηκε διαφορετικά, δεν έχει υποχρέωση να αυξήσει την εισφορά του, ούτε να τη συμπληρώσει, αν μειώθηκε εξαιτίας ζημιών μετά την πραγματοποίησή της.
  ’ρθρο 746.
  Ο εταίρος ευθύνεται μόνο για την επιμέλεια που δείχνει στις δικές του υποθέσεις.
  ’ρθρο 747.
  Ο εταίρος δεν δικαιούται να ενεργεί για δικό του ή ξένο λογαριασμό πράξεις αντίθετες με τα συμφέροντα της εταιρίας.
  ’ρθρο 748.
  Διοίκηση της εταιρίας.
  Η διαχείριση των εταιρικών υποθέσεων ανήκει, αν δεν συμφωνήθηκε διαφορετικά, σε όλους μαζί τους εταίρους. Για κάθε πράξη χρειάζεται η συναίνεση όλων των εταίρων.
  Αν κατά την εταιρική σύμβαση η απόφαση λαμβάνεται κατά πλειοψηφία, σε περίπτωση αμφιβολίας η πλειοψηφία υπολογίζεται με βάση το συνολικό αριθμό των εταίρων.
  ’ρθρο 749.
  Αν η διαχείριση των εταιρικών υποθέσεων ανατέθηκε σε έναν ή σε μερικούς από τους εταίρους, οι υπόλοιποι αποκλείονται από τη διαχείριση.
  Αν η διαχείριση ανατέθηκε σε μερικούς μόνο από τους εταίρους, εφαρμόζονται αναλόγως οι διατάξεις του προηγούμενου άρθρου.


(Μετά τη σελ. 192,144) Σελ. 192,145
Τεύχος Ζ12-Σελ. 47
  
’ρθρο 750.
  Αν με την εταιρική σύμβαση η διαχείριση των υποθέσεων ανατέθηκε σε περισσότερους ή σε όλους τους συνεταίρους, με την έννοια ότι μπορεί και ο καθένας να ενεργεί μόνος, καθένας από τους λοιπούς διαχειριστές εταίρους μπορεί, αν δεν συμφωνήθηκε διαφορετικά, να εναντιωθεί στην ενέργεια μιας πράξης πριν από την εκτέλεσή της.
  Απέναντι στους τρίτους η εναντίωση ενεργεί μόνο αν αυτοί συναλλάχθηκαν γνωρίζοντάς την.
  ’ρθρο 751.
  Αν υπάρχουν περισσότεροι διαχειριστές εταίροι, ο καθένας τους δικαιούται να ενεργεί μόνος χωρίς τη συναίνεση των λοιπών ή παρά την εναντίωση κάποιου απ' αυτούς, αν πρόκειται για επείγον μέτρο από την παράλειψη του οποίου απειλείται σοβαρή ζημία της εταιρίας.
  ’ρθρο 752.
  Ανάκληση του διαχειριστή.
  Η διαχείριση που έχει ανατεθεί με την εταιρική σύμβαση σε έναν ή σε μερικούς από τους εταίρους μπορεί να ανακληθεί μόνο για σπουδαίο λόγο. Η συμφωνία που αποκλείει την ανάκληση για σπουδαίο λόγο είναι άκυρη.
  Σπουδαίος λόγος θεωρείται ιδίως η βαριά παράβαση καθηκόντων ή η ανικανότητα για τακτική διαχείριση.
  Η ανάκληση γίνεται με ομόφωνη απόφαση όλων των λοιπών εταίρων, εκτός αν υπάρχει αντίθετη συμφωνία.
  ’ρθρο 753.
  Παραίτηση.
  Ο εταίρος έχει δικαίωμα να παραιτηθεί από τη διαχείριση που του έχει ανατεθεί με την εταιρική σύμβαση μόνο για σπουδαίο λόγο. Συμφωνία που αποκλείει την παραίτηση για σπουδαίο λόγο είναι άκυρη.
  Όποιος παραιτείται άκαιρα, χωρίς σπουδαίο λόγο που να δικαιολογεί την άκαιρη παραίτηση, ευθύνεται για τη ζημία της εταιρίας απ' αυτή την ενέργειά του.
  ’ρθρο 754.
  Δικαιώματα και υποχρεώσεις των εταίρων.
  Ως προς τα δικαιώματα και τις υποχρεώσεις του διαχειριστή εταίρου εφαρμόζονται αναλόγως οι διατάξεις των άρθρων 714 έως 723 για την εντολή.
  Ο εταίρος δεν έχει δικαίωμα να αμειφθεί για τη διαχείριση, εκτός αν υπάρχει αντίθετη συμφωνία.
  ’ρθρο 755.
  Κάθε εταίρος έχει δικαίωμα να πληροφορείται αυτοπροσώπως για την πορεία των εταιρικών υποθέσεων, να εξετάζει τα βιβλία και τα έγγραφα, καθώς και καταρτίζει περίληψη της περιουσιακής κατάστασης της εταιρίας. Αντίθετη συμφωνία είναι άκυρη.
  ’ρθρο 756.
  Με την επιφύλαξη της διάταξης του άρθρου 750 παρ. 2, ο εταίρος εφόσον έχει επιτραπεί σ' αυτόν η διαχείριση με την εταιρική σύμβαση, λογίζεται σε περίπτωση αμφιβολίας πως έχει και την πληρεξουσιότητα να αντιπροσωπεύει τους λοιπούς εταίρους απέναντι στους τρίτους.
  
Σελ. 192,146
Τεύχος Ζ12-Σελ. 48
  
΄Αρθρο 757.
  Η πληρεξουσιότητα που δόθηκε με την εταιρική σύμβαση σε κάποιον εταίρο μπορεί να ανακληθεί από τους λοιπούς μόνο σύμφωνα με τους ορισμούς του άρθρου 752, και αν δόθηκε σε συνδυασμό με τη διαχείριση, μόνο μαζί μ' αυτήν.
  ’ρθρο 758.
  Δικαιώματα στην εισφορά ή στα αποκτήματα.
  Οι εισφορές των εταίρων, καθώς και καθετί που αποκτάται για την εταιρία από τη διαχείρισή της, ανήκουν σε όλους τους εταίρους κατά το λόγο της εταιρικής μερίδας του καθενός.
  Καθετί που ο διαχειριστής εταίρος απέκτησε στο όνομά του, αντιπροσωπεύοντας την εταιρία, έχει υποχρέωση να το καταστήσει κοινό όλων των εταίρων κατά το λόγο της εταιρικής μερίδας του καθενός.
  ’ρθρο 759.
  Υποχρεώσεις απέναντι σε τρίτους.
  Οι υποχρεώσεις που γεννήθηκαν απέναντι σε τρίτους από τη διαχείριση ή την αντιπροσώπευση της εταιρίας βαρύνουν όλους τους εταίρους κατά το λόγο της εταιρικής μερίδας του καθενός.
  ’ρθρο 760.
  Αμοιβαίες απαιτήσεις των εταίρων.
  Οι απαιτήσεις μεταξύ των εταίρων από την εταιρική σύμβαση δεν μεταβιβάζονται.
  Η διάταξη αυτή δεν εφαρμόζεται ως προς τις απαιτήσεις του διαχειριστή εταίρου από τη διαχείριση, εφόσον αυτές μπορούν να απαιτηθούν και πριν από την εκκαθάριση, καθώς επίσης ως προς τις απαιτήσεις που αφορούν την αναλογία στα κέρδη ή το προϊόν της εκκαθάρισης.
  ’ρθρο 761.
  Αμεταβίβαστη η εταιρική μερίδα.
  Ωσότου τελειώσει η εκκαθάριση κάθε εταίρος έχει υποχρέωση απέναντι στους λοιπούς να μη διαθέσει το μερίδιό του στα κοινά πράγματα. Επίσης δεν έχει δικαίωμα να ζητήσει τη διανομή των κοινών πραγμάτων πριν περατωθεί η εκκαθάριση.
  ’ρθρο 762.
  Διανομή κερδών και ζημιών.
  Σε περίπτωση εταιρίας με διάρκεια μακρότερη από ένα έτος ο λογαριασμός κλείνεται και τα κέρδη μοιράζονται στο τέλος κάθε έτους, εφόσον δεν προκύπτει κάτι άλλο από την εταιρική σύμβαση.
  
’ρθρο 763.
  Αν δεν υπάρχει αντίθετη συμφωνία, οι εταίροι μετέχουν στα κέρδη και στις ζημίες κατά ίσα μέρη, ανεξάρτητα από την εισφορά τους.
  Αν η αναλογία του καθενός ορίστηκε μόνο ως προς τα κέρδη ή μόνο ως προς τις ζημίες, σε περίπτωση αμφιβολίας η αναλογία αυτή ισχύει και για τα δύο.
  ’ρθρο 764.
  Η συμφωνία με την οποία κάποιος εταίρος αποκλείεται από τα κέρδη ή απαλλάσσεται από τις ζημίες είναι άκυρη. Την ακυρότητα μπορεί να επικαλεστεί μόνο αυτός.
  Η συμφωνία με την οποία ο εταίρος που συνεισφέρει μόνο την εργασία του δεν θα συμμετέχει στις ζημίες είναι ισχυρή.
  ’ρθρο 765.
  Λύση της εταιρίας.
  Η εταιρία που έχει συσταθεί για ορισμένο χρόνο λύνεται μόλις περάσει αυτός ο χρόνος.
  ’ρθρο 766.
  Λύση με καταγγελία.
  Η εταιρία που έχει συσταθεί για ορισμένο χρόνο λύνεται με καταγγελία πριν περάσει ο χρόνος αυτός, αν υπάρχει σπουδαίος λόγος. Αντίθετη συμφωνία, που περιορίζει με προθεσμία ή με άλλον τρόπο το δικαίωμα αυτό της καταγγελίας, είναι άκυρη.
  ’ρθρο 767.
  Εταιρία που έχει αόριστη διάρκεια λύνεται οποτεδήποτε με καταγγελία οποιουδήποτε εταίρου.
  Αν ο εταίρος κατάγγειλε την εταιρία άκαιρα και χωρίς σπουδαίο λόγο, που να δικαιολογεί την άκαιρη καταγγελία, ενέχεται για τη ζημία που προκάλεσε η λύση στους άλλους εταίρους.
  ’ρθρο 768.
  Η εταιρία που έχει συσταθεί για ολόκληρη τη ζωή κάποιου από τους εταίρους λογίζεται ότι έχει συσταθεί για αόριστη διάρκεια.
  ’ρθρο 769.
  Σιωπηρή ανανέωση.
  Αν η εταιρία που έχει συσταθεί για ορισμένο χρόνο συνεχίζεται σιωπηρά και ύστερα από την πάροδο αυτού του χρόνου, λογίζεται ότι ανανεώθηκε για αόριστο χρόνο.
  ’ρθρο 770.
  Καταγγελία για παράβαση υποχρεώσεων.
  Αν ο σπουδαίος λόγος, για τον οποίο καταγγέλθηκε η εταιρία, συνίσταται στο ότι κάποιος από τους εταίρους έχει παραβεί τις εταιρικές υποχρεώσεις του, ο εταίρος αυτός ενέχεται για τη ζημία που προκάλεσε η λύση της εταιρίας στους λοιπούς εταίρους.
  ’ρθρο 771.
  Αν υπάρχει σπουδαίος λόγος για να καταγγελθεί η εταιρία, ο οποίος αφορά παράβαση των υποχρεώσεων εταίρου, το δικαστήριο μπορεί, μετά αίτηση όλων των λοιπών εταίρων, να αποκλείσει από την εταιρία τον υπαίτιο. Αφότου επιδοθεί η τελεσίδικη απόφαση, η εταιρία συνεχίζεται μεταξύ των λοιπών εταίρων.
  
’ρθρο 772.
  Λύση από το σκοπό.
  Η εταιρία λύνεται, αν ο σκοπός της πραγματοποιήθηκε ή έγινε ανέφικτος.
  ’ρθρο 773.
  Λύση λόγω θανάτου.
  Η εταιρία λύνεται με το θάνατο ενός από τους εταίρους. Μπορεί όμως να συμφωνηθεί ότι η εταιρία θα συνεχιστεί είτε μεταξύ των λοιπών εταίρων είτε μεταξύ αυτών και των κληρονόμων εκείνου που πέθανε. Η ανηλικότητα των κληρονόμων δεν παραβλάπτει το κύρος της συμφωνίας.
  ’ρθρο 774.
  Αν η εταιρία λυθεί με το θάνατο ενός από τους εταίρους ο κληρονόμος του έχει υποχρέωση να το γνωστοποιήσει χωρίς υπαίτια καθυστέρηση στους λοιπούς εταίρους και, αν επίκειται κίνδυνος από την αναβολή, να συνεχίσει τη διαχείριση που είχε ανατεθεί σ' εκείνον που πέθανε, ωσότου ληφθούν τα αναγκαία μέτρα. Με τους ίδιους όρους έχουν και οι λοιποί εταίροι υποχρέωση να συνεχίσουν προσωρινά τη διαχείριση που τους είχε ανατεθεί. Στο διάστημα αυτό η εταιρία λογίζεται ότι υπάρχει.
  Λύση με την υποβολή σε δικαστική
συμπαράσταση ή την πτώχευση του ενός
  "’ρθρ.775.-Η εταιρεία λύνεται με την υποβολή σε δικαστική συμπαράσταση ή την κήρυξη σε πτώχευση ενός από τους εταίρους εκτός αν συμφωνήθηκε ότι σ' αυτήν την περίπτωση η εταιρεία θα συνεχίζεται μεταξύ των λοιπών εταίρων".
  Το άρθρ. 775 ΑΚ αντικαταστάθηκε ως άνω, με το άρθρ. 19 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 776.
  Διαχείριση μετά τη λύση.
  Με την επιφύλαξη της διάταξης του άρθρου 224, αν η εταιρία λύθηκε με άλλον τρόπο και όχι με καταγγελία, η διαχειριστική εξουσία που κατά την εταιρική σύμβαση ανήκει σε κάποιον εταίρο εξακολουθεί να υπάρχει γι' αυτόν εφόσον χωρίς υπαιτιότητά του αγνοεί τη λύση.
  ’ρθρο 777.
  Εκκαθάριση.
  Η εταιρία λογίζεται ότι εξακολουθεί και μετά τη λύση της, εφόσον το απαιτούν οι ανάγκες και ο σκοπός της εκκαθάρισης. Από τη λύση παύει η εξουσία των διαχειριστών εταίρων.
  ’ρθρο 778.
  Αφού λυθεί η εταιρία η εκκαθάριση, αν δεν συμφωνήθηκε κάτι άλλο, ενεργείται από όλους τους εταίρους μαζί ή από εκκαθαριστή που έχει διοριστεί με ομόφωνη απόφαση όλων. Σε περίπτωση διαφωνίας ο εκκαθαριστής διορίζεται ή αντικαθίσταται από το δικαστήριο με αίτηση ενός από τους εταίρους και η αντικατάσταση γίνεται μόνο για σπουδαίους λόγους.
  ’ρθρο 779.
  Απόδοση αυτούσιων πραγμάτων.
  Σε περίπτωση που η εισφορά συνίσταται στη χρήση ορισμένων πραγμάτων, τα πράγματα αυτά αποδίδονται αυτούσια.
  
(Αντί για τη σελ. 192,147) Σελ. 192,147(α)
Τεύχος 1255-Σελ. 81
  
’ρθρο 780.
  Τρόπος της εκκαθάρισης.
  Κατά την εκκαθάριση πρώτα εξοφλούνται τα κοινά χρέη των εταίρων απέναντι σε τρίτους, καθώς και όσα υπάρχουν μεταξύ των εταίρων, και κατόπιν επιστρέφονται οι εισφορές.
  Αν η εισφορά δεν συνίσταται σε χρήμα, καταβάλλεται η αξία του αντικειμένου της κατά το χρόνο της πραγματοποίησής της.
  Αν η εισφορά συνίσταται σε εργασία ή σε χρήση πράγματος δεν αποδίδεται.
  ’ρθρο 781.
  Μετατροπή του ενεργητικού σε χρήμα.
  Η εταιρική περιουσία μετατρέπεται σε χρήμα, εφόσον αυτό απαιτείται για την εξόφληση των εταιρικών χρεών και για την απόδοση των εισφορών. Η μετατροπή γίνεται κατά τις διατάξεις για την πώληση κοινού πράγματος.
  ’ρθρο 782.
  Ότι απομένει μετά την εξόφληση των χρεών και την απόδοση των εισφορών, διανέμεται στους εταίρους κατά το λόγο της μερίδας που έχει ο καθένας στα κέρδη.
  ’ρθρο 783.
  Ανεπάρκεια του ενεργητικού.
  Αν τα εταιρικά πράγματα δεν αρκούν για την εξόφληση των χρεών και την απόδοση των εισφορών, για ότι λείπει ενέχονται οι εταίροι κατά το λόγο της συμμετοχής τους στις ζημίες. Αν δεν είναι δυνατόν να εισπραχθεί από έναν εταίρο το έλλειμμα που του αναλογεί, ενέχονται γι' αυτό κατά την ίδια αναλογία οι λοιποί εταίροι.
  ’ρθρο 784.
  Προσωπικότητα της αστικής εταιρίας.
  Η εταιρία του κεφαλαίου αυτού, αν επιδιώκει οικονομικό σκοπό, αποκτά νομική προσωπικότητα, εφόσον τηρηθούν οι όροι της δημοσιότητας που ο νόμος τάσσει για το σκοπό αυτό στις ομόρρυθμες εμπορικές εταιρίες. Η προσωπικότητα αυτής της αστικής εταιρίας εξακολουθεί να υπάρχει ωσότου περατωθεί η εκκαθάριση και για τις ανάγκες της εκκαθάρισης.
  ΚΕΦΑΛΑΙΟ ΕΙΚΟΣΤΟ ΠΕΜΠΤΟ
  ΚΟΙΝΩΝΙΑ
  ’ρθρο 785.
  Έννοια.
  Αν ένα δικαίωμα ανήκει σε περισσοτέρους από κοινού, εφόσον ο νόμος δεν ορίζει διαφορετικά, υπάρχει ανάμεσά τους κοινωνία κατ' ιδανικά μέρη. Σε περίπτωση αμφιβολίας λογίζεται ότι τα μέρη είναι ίσα.
  ’ρθρο 786.
  Δικαιώματα του κοινωνού.
  Κάθε κοινωνός έχει ανάλογη μερίδα στους καρπούς του κοινού αντικειμένου.
  ’ρθρο 787.
  Κάθε κοινωνός έχει δικαίωμα να κάνει χρήση του κοινού αντικειμένου, εφόσον αυτή δεν εμποδίζει τη σύγχρηση των λοιπών.
Σελ. 192,148(α)
Τεύχος 1255-Σελ. 82
  
’ρθρο 788.
  Διοίκηση του κοινού.
  Η διοίκηση του κοινού ανήκει σε όλους μαζί τους κοινωνούς. Στις μεταξύ τους σχέσεις ευθύνονται για κάθε πταίσμα.
  Αν επίκειται κίνδυνος, καθένας από αυτούς έχει δικαίωμα, και χωρίς τη συναίνεση των λοιπών, να λάβει τα μέτρα που απαιτούνται για τη συντήρηση του πράγματος.
  ’ρθρο 789.
  Αποφάσεις με πλειοψηφία.
  Με απόφαση της πλειοψηφίας των κοινωνών μπορεί να καθοριστεί ο τρόπος της τακτικής διοίκησης και εκμετάλλευσης που αρμόζει στο κοινό αντικείμενο. Η πλειοψηφία υπολογίζεται με βάση το μέγεθος των μερίδων.
  ’ρθρο 790.
  Κανονισμός από το δικαστήριο.
  Αν η διοίκηση και η χρησιμοποίηση δεν καθορίστηκε με κοινή συμφωνία ή με πλειοψηφία, καθένας από τους κοινωνούς έχει δικαίωμα να ζητήσει να την κανονίσει το δικαστήριο με τον τρόπο που είναι ο πιο πρόσφορος και συμφέρει περισσότερο σε όλους του κοινωνούς. Αν υπάρχει ανάγκη, το δικαστήριο μπορεί να διορίσει διαχειριστή.
  ’ρθρο 791.
  Ενέργεια υπέρ και κατά των διαδόχων.
  Στις περιπτώσεις των δύο προηγούμενων άρθρων η απόφαση των κοινωνών ή του δικαστηρίου ισχύει υπέρ και κατά των ειδικών διαδόχων τους.
  ’ρθρο 792.
  Ουσιώδεις μεταβολές και προσθήκες.
  Ουσιώδης μεταβολή του κοινού αντικειμένου ή δυσανάλογα δαπανηρή προσθήκη σ' αυτό δεν μπορεί να αποφασιστεί από την πλειοψηφία ούτε να απαιτηθεί με αγωγή.
  Το δικαίωμα κάθε κοινωνού για την αναλογία του στα ωφελήματα από το κοινό αντικείμενο δεν υπόκειται σε καμία μείωση χωρίς τη συναίνεσή του.
  ’ρθρο 793.
  Διάθεση της μερίδας.
  Κάθε κοινωνός έχει δικαίωμα να διαθέσει το μερίδιό του. Για τη διάθεση ολόκληρου του κοινού αντικειμένου απαιτείται να συμπράξουν όλοι.
  ’ρθρο 794.
  Δαπάνες για το κοινό αντικείμενο.
  Κάθε κοινωνός ενέχεται απέναντι στους λοιπούς, κατά την αναλογία της μερίδας του, για τα έξοδα της συντήρησης, της διοίκησης και της χρησιμοποίησης του κοινού.
  ’ρθρο 795.
  Δικαίωμα για λύση της κοινωνίας.
  Κάθε κοινωνός έχει δικαίωμα να απαιτήσει οποτεδήποτε τη λύση της κοινωνίας, εφόσον το δικαίωμα αυτό δεν αποκλείεται από δικαιοπραξία ή από τον προορισμό του κοινού πράγματος για κάποιο διαρκή σκοπό.
  Με δικαιοπραξία μπορεί να αποκλειστεί η λύση της κοινωνίας το πολύ για δέκα χρόνια.

  
’ρθρο 796.
  Απαγόρευση της λύσης.
  Η δικαιοπραξία με την οποία αποκλείεται στον κοινωνό για ορισμένο χρόνο η λύση της κοινωνίας ισχύει υπέρ και κατά των ειδικών διαδόχων του.
  ’ρθρο 797.
  Πρόωρη λύση για σπουδαίο λόγο.
  Λύση της κοινωνίας μπορεί να ζητηθεί για σπουδαίο λόγο και πριν από το συμφωνημένο χρόνο. Η συμφωνία που περιορίζει προκαταβολικά το δικαίωμα αυτό είναι άκυρη.
  ’ρθρο 798.
  Διανομή.
  Η λύση της κοινωνίας επέρχεται με διανομή.
  ’ρθρο 799.
  Αν δεν συμφωνούν για τη διανομή όλοι οι κοινωνοί, κάθε κοινωνός μπορεί να απαιτήσει δικαστική διανομή κατά τις διατάξεις της πολιτικής δικονομίας.
  ’ρθρο 800.
  Αυτούσια διανομή.
  Η διανομή γίνεται αυτουσίως, αν το αντικείμενο ή τα αντικείμενα που πρόκειται να διανεμηθούν είναι δυνατόν χωρίς μείωση της αξίας να διαιρεθούν σε ομοιειδή μέρη ανάλογα με τις μερίδες των κοινωνών.
  ’ρθρο 801.
  Πλειστηριασμός.
  Αν το δικαστήριο διέταξε την πώληση με πλειστηριασμό, διανέμεται το εκπλειστηρίασμα. Σε περίπτωση που απαγορεύεται να εκποιηθεί το κοινό σε τρίτον, ο πλειστηριασμός γίνεται μεταξύ των κοινωνών.
  ’ρθρο 802.
  Αμοιβαίες απαιτήσεις από την κοινωνία.
  Κατά τη δικαστική διανομή κάθε κοινωνός έχει δικαίωμα να απαιτήσει να του πληρωθούν οι αξιώσεις που έχει από την κοινωνία κατά των άλλων κοινωνών από το μέρος που περιέρχεται με τη διανομή στον οφειλέτη. Γι' αυτή την πληρωμή το δικαστήριο μπορεί να διατάξει την πώληση αυτού του μέρους με πλειστηριασμό.
  ’ρθρο 803.
  Δικαιώματα τρίτων στο κοινό πράγμα.
  Εμπράγματα δικαιώματα τρίτων πάνω στο κοινό πράγμα δεν παραβλάπτονται από τη διανομή, αδιάφορο αν έγινε αυτουσίως ή με πώληση εκούσια ή με πλειστηριασμό.
  ’ρθρο 804.
  Ευθύνη για ελαττώματα του μέρους 
   που έλαχε στον κάθε κοινωνό.
  Για πραγματικά και νομικά ελαττώματα του μέρους του κοινού πράγματος, που περιήλθε με τη διανομή στον κάθε κοινωνό, οι λοιποί κοινωνοί ευθύνονται κατά τις διατάξεις για την πώληση, ανάλογα με τη μερίδα τους.
  
’ρθρο 805.
  Η αξίωση για τη λύση της κοινωνίας δεν παραγράφεται.
  ΚΕΦΑΛΑΙΟ ΕΙΚΟΣΤΟ ΕΚΤΟ
  ΔΑΝΕΙΟ
  ’ρθρο 806.
  Έννοια.
  Με τη σύμβαση του δανείου ο ένας από τους συμβαλλομένους μεταβιβάζει στον άλλον κατά κυριότητα χρήματα ή άλλα αντικαταστατά πράγματα, και αυτός έχει υποχρέωση να αποδώσει άλλα πράγματα της ίδιας ποσότητας και ποιότητας.
  ’ρθρο 807.
  Χρόνος απόδοσης.
  Αν δεν ορίστηκε χρόνος για την απόδοση του δανείου ούτε συνάγεται αυτός από τις περιστάσεις, το δάνειο αποδίδεται αφού περάσει ένας μήνας από την καταγγελία του δανειστή ή του οφειλέτη. Αν είναι άτοκο, ο οφειλέτης έχει δικαίωμα να το αποδώσει και χωρίς καταγγελία.
  ’ρθρο 808.
  Υπερημερία.
  Λόγω υπερημερίας ως προς την απόδοση, ο οφειλέτης χρηματικού δανείου δεν έχει σε καμιά περίπτωση υποχρέωση να καταβάλει άλλη αποζημίωση εκτός από το νόμιμο ή το συμβατικό τόκο. Αντίθετη συμφωνία είναι άκυρη.
  ’ρθρο 809.
  Υπόσχεση δανείου σε αφερέγγυο πρόσωπο.
  Εκείνος που υποσχέθηκε την παροχή δανείου έχει δικαίωμα να την αρνηθεί, αν ο δέκτης της υπόσχεσης έγινε μετά την υπόσχεση αφερέγγυος.
  Το ίδιο δικαίωμα έχει αυτός που υποσχέθηκε και όταν η αφερεγγυότητα υπήρχε κατά την υπόσχεση, αυτός όμως την αγνοούσε χωρίς υπαιτιότητα.
  ΚΕΦΑΛΑΙΟ ΕΙΚΟΣΤΟ ΕΒΔΟΜΟ
  ΧΡΗΣΙΔΑΝΕΙΟ
  ’ρθρο 810.
  Έννοια.
  Με τη σύμβαση του χρησιδανείου ο ένας από τους συμβαλλομένους (χρήστης) παραχωρεί στον άλλο τη χρήση πράγματος χωρίς αντάλλαγμα και αυτός (χρησάμενος) έχει υποχρέωση να αποδώσει το πράγμα μετά τη λήξη της σύμβασης.
  ’ρθρο 811.
  Υποχρεώσεις του χρήστη.
  Ο χρήστης ευθύνεται μόνο για δόλο και βαριά αμέλεια.
  ’ρθρο 812.
  Ο χρήστης οφείλει αποζημίωση για ελαττώματα του πράγματος, που την ύπαρξή τους αποσιώπησε με δόλο.
  ’ρθρο 813.
  Υποχρεώσεις του χρησαμένου.
  Ο χρησάμενος φέρει τις συνηθισμένες δαπάνες για τη συντήρηση του πράγματος. Για άλλες δαπάνες έχει αξίωση σύμφωνα με τις διατάξεις για τη διοίκηση αλλοτρίων και έχει δικαίωμα αφαίρεσης πριν από την απόδοση του πράγματος.
(Μετά τη σελ. 192,148) Σελ. 192,149
Τεύχος Ζ12-Σελ. 51
  
’ρθρο 814.
  Ο χρησάμενος δεν ευθύνεται για φθορά ή μεταβολές του πράγματος, που προέρχονται από τη συμφωνημένη χρήση.
  ’ρθρο 815.
  Ο χρησάμενος δεν έχει δικαίωμα να κάνει χρήση διαφορετική από τη συμφωνημένη, ούτε να παραχωρήσει χωρίς άδεια του χρήστη τη χρήση του πράγματος σε τρίτον.
  ’ρθρο 816.
  Λήξη
  Το χρησιδάνειο, αν δεν ορίστηκε η διάρκεια της σύμβασης, λήγει μόλις ο χρησάμενος κάνει χρήση του πράγματος, ή περάσει ο χρόνος κατά τον οποίο μπορούσε να κάνει χρήση.
  ’ρθρο 817.
  Ο χρήστης έχει δικαίωμα να απαιτήσει το πράγμα και πριν από τη λήξη της σύμβασης, αν ο χρησάμενος το χρησιμοποιεί αντίθετα προς τους όρους της σύμβασης, ή αν το χειροτερεύει, ή αν το παραχώρησε χωρίς δικαίωμα σε τρίτον, ή αν ο ίδιος ο χρήστης χρειάστηκε επειγόντως το πράγμα και δεν μπορούσε να προβλέψει αυτή την ανάγκη.
  ’ρθρο 818.
  Το χρησιδάνειο λήγει με το θάνατο του χρησαμένου.
  ’ρθρο 819.
  Αν ο χρησάμενος παραχώρησε το πράγμα σε τρίτον, ο χρήστης μετά τη λήξη του χρησιδανείου μπορεί να απαιτήσει και εναντίον του τρίτου την απόδοση του πράγματος.
  ’ρθρο 820.
  Παραγραφή.
  Οι αξιώσεις του χρήστη για αποζημίωση λόγω μεταβολών ή φθορών του πράγματος παραγράφονται αφού περάσουν έξι μήνες από τότε που το ανέλαβε. σε κάθε περίπτωση παραγράφονται μαζί με την αξίωση του χρήστη για ανάληψη του πράγματος.
  ’ρθρο 821.
  Οι αξιώσεις του χρησαμένου για δαπάνες παραγράφονται αφού περάσουν έξι μήνες από τη λήξη του χρησιδανείου.
  ΚΕΦΑΛΑΙΟ ΕΙΚΟΣΤΟ ΟΓΔΟΟ
  ΠΑΡΑΚΑΤΑΘΗΚΗ
  ’ρθρο 822.
  Έννοια.
  Με τη σύμβαση της παρακαταθήκης ο θεματοφύλακας παραλαμβάνει από άλλον κινητό πράγμα για να το φυλάει με την υποχρέωση να το αποδώσει όταν του ζητηθεί. Αμοιβή μπορεί να απαιτηθεί μόνο όταν συμφωνήθηκε ή συνάγεται από τις περιστάσεις.
Σελ. 192,150
Τεύχος Ζ12-Σελ. 52
  
  
’ρθρο 823.
  Υποχρεώσεις του θεματοφύλακα.
  Ο θεματοφύλακας οφείλει να καταβάλει την επιμέλεια που καταβάλει στις δικές του υποθέσεις. Αν όμως οφείλεται αμοιβή για τη φύλαξη, ευθύνεται για κάθε πταίσμα.
  ’ρθρο 824.
  Ο θεματοφύλακας δεν έχει δικαίωμα να μεταχειρίζεται το πράγμα χωρίς την άδεια του παρακαταθέτη.
  Επίσης δεν έχει δικαίωμα να καταθέσει το πράγμα σε τρίτον, εκτός αν εξουσιοδοτήθηκε γι' αυτό από τον παρακαταθέτη, ή αν εξαναγκάστηκε από τις περιστάσεις ή αν συνηθίζεται η περαιτέρω κατάθεση.
  ’ρθρο 825.
  Ο θεματοφύλακας που κατέθεσε το πράγμα σε τρίτον ευθύνεται, αν το έκανε χωρίς δικαίωμα, για κάθε πταίσμα του τρίτου. αν έκανε την κατάθεση έχοντας το σχετικό δικαίωμα, ευθύνεται για πταίσμα ως προς την εκλογή του τρίτου.
  Και στις δύο περιπτώσεις ο παρακαταθέτης μπορεί να ασκήσει απευθείας κατά του τρίτου τις αγωγές που έχει εναντίον του ο θεματοφύλακας.
  ’ρθρο 826.
  Υποχρεώσεις του παρακαταθέτη.
  Ο παρακαταθέτης οφείλει να αποδώσει στο θεματοφύλακα ότι αυτός δαπάνησε κανονικά για τη φύλαξη του πράγματος. Οφείλει επίσης να τον αποζημιώσει για τη ζημία από την παρακαταθήκη, εκτός αν η ζημία αυτή δεν προέρχεται από πταίσμα του.
  ’ρθρο 27.
  Χρόνος απόδοσης.
  Ο θεματοφύλακας, αν ο παρακαταθέτης απαιτεί το πράγμα, οφείλει να το αποδώσει και αν ακόμη δεν έχει περάσει η προθεσμία που ορίστηκε για τη φύλαξή του.
  ’ρθρο 828.
  Ο θεματοφύλακας δεν έχει δικαίωμα να επιστρέψει το πράγμα που παρακατατέθηκε πριν περάσει η προθεσμία που ορίστηκε, εκτός αν απρόβλεπτα περιστατικά του καθιστούν αδύνατη την ασφαλή φύλαξη του πράγματος για περισσότερο χρόνο χωρίς δική του ζημία.
  Αν δεν ορίστηκε προθεσμία για τη φύλαξη, ο θεματοφύλακας μπορεί να επιστρέψει το πράγμα οποτεδήποτε.
  ’ρθρο 829.
  Τόπος απόδοσης.
  Το πράγμα, εφόσον δεν ορίστηκε διαφορετικά, αποδίδεται στον τόπο όπου φυλάγεται. Ο θεματοφύλακας δεν έχει υποχρέωση να προσκομίσει το πράγμα στον παρακαταθέτη.
  
  
  
’ρθρο 830.
  Ανώμαλη παρακαταθήκη.
  Η κατάθεση χρημάτων ή άλλων αντικαταστατών πραγμάτων, σε περίπτωση αμφιβολίας λογίζεται ως δάνειο, αν ο θεματοφύλακας έχει την εξουσία να τα χρησιμοποιεί. Σχετικά όμως με το χρόνο και τον τόπο της απόδοσης ισχύουν, σε περίπτωση αμφιβολίας, οι διατάξεις για την παρακαταθήκη.
  Ο θεματοφύλακας χρεογράφων δεν έχει εξουσία να τα διαθέτει, αν αυτή δεν του δόθηκε με έγγραφο και ρητά.
  ’ρθρο 831.
  Μεσεγγύηση.
  Αν δύο ή περισσότεροι παρέδωσαν σε τρίτον ένα πράγμα κινητό ή ακίνητο για εξασφάλιση των αμφισβητούμενων ή αβέβαιων δικαιωμάτων τους πάνω σ' αυτό, ο θεματοφύλακας (μεσεγγυούχος) έχει την υποχρέωση να το αποδώσει μόνο με τη συναίνεση όλων ή μετά δικαστική απόφαση.
  ’ρθρο 832.
  Ο μεσεγγυούχος του προηγούμενου άρθρου ή αυτός που διορίστηκε με δικαστική απόφαση υπόκειται στις διατάξεις που αφορούν το θεματοφύλακα, εφόσον τα μέρη δεν όρισαν διαφορετικά.
  ’ρθρο 833.
  Αν το επιβάλλει η φύση του αντικειμένου, ο μεσεγγυούχος έχει υποχρέωση να επιχειρεί και πράξεις διαχείρισης, οπότε εφαρμόζονται ως προς αυτές οι διατάξεις για την εντολή.
  Αν υπάρχει φανερή ανάγκη, ή αν η διατήρηση του πράγματος είναι αδύνατη ο μεσεγγυούχος έχει δικαίωμα να το εκποιήσει με τον τρόπο που συμφέρει περισσότερο στα μέρη.
  ΚΕΦΑΛΑΙΟ ΕΙΚΟΣΤΟ ΕΝΑΤΟ
  ΕΥΘΥΝΗ ΤΩΝ ΞΕΝΟΔΟΧΩΝ
  ’ρθρο 834.
  Έκταση της ευθύνης.
  Ο ξενοδόχος ευθύνεται για κάθε βλάβη, καταστροφή ή αφαίρεση των πραγμάτων που έφεραν οι πελάτες στο ξενοδοχείο, εκτός αν η ζημία οφείλεται στον ίδιο τον πελάτη ή σε επισκέπτη, συνοδό ή υπηρέτη του, ή στην ιδιάζουσα φύση του πράγματος ή σε ανώτερη βία.
  Με ξενοδοχεία εξομοιώνονται τα οικοτροφεία, οι κλινικές, οι κλινάμαξες και τα επιβατικά πλοία ή αερόπλοια για το κατάλυμα που παρέχουν στους πελάτες.
  ’ρθρο 835.
  Χρήματα και τιμαλφή.
  Για χρήματα, χρεόγραφα και τιμαλφή η ευθύνη του ξενοδόχου σύμφωνα με το προηγούμενο άρθρο περιορίζεται στο ποσό των τριάντα χιλιάδων δραχμών για κάθε πελάτη, εκτός αν ο ξενοδόχος, γνωρίζοντας την ιδιότητα των πραγμάτων αυτών, ανέλαβε τη φύλαξή τους ή την αποποιήθηκε, καθώς και αν η ζημία προήλθε από πταίσμα του ξενοδόχου ή της οικογένειας ή του προσωπικού του.
  ’ρθρο 836.
  Ζημία που δεν γνωστοποιήθηκε.
  Αν ο πελάτης έχοντας πληροφορηθεί τη ζημία, βραδύνει αδικαιολόγητα να την αναγγείλει στον ξενοδόχο, επέρ

χεται απόσβεση της αξίωσής του για αποζημίωση, εκτός αν είχε παραδώσει τα πράγματα στον ξενοδόχο ή η ζημία οφείλεται σε πταίσμα του ξενοδόχου, της οικογένειας ή του προσωπικού του.
  ’ρθρο 837.
  Μονομερής γνωστοποίηση για μη ύπαρξη
ευθύνης.
  Κάθε μονομερής γνωστοποίηση του ξενοδόχου που αποκλείει ή περιορίζει την ευθύνη του είναι άκυρη.
  ’ρθρο 838.
  Ενέχυρο στα εισκομισθέντα.
  Ο ξενοδόχος έχει νόμιμο ενέχυρο στα πράγματα που έχει φέρει ο πελάτης στο ξενοδοχείο για τις απαιτήσεις του από τη διαμονή του πελάτη σ' αυτό και από τις συναφείς παροχές. Οι διατάξεις για το νόμιμο ενέχυρο του εκμισθωτή ακινήτου εφαρμόζονται αναλόγως.
  ’ρθρο 839.
  Οι διατάξεις των προηγούμενων άρθρων εφαρμόζονται αναλόγως και για όσους διατηρούν στάβλους, αποθήκες, αμαξοστάσια, αεροδρόμια, ως προς τα ζώα, τις άμαξες, τα αυτοκίνητα, τα αερόπλοια και τα συναφή πράγματα που οι πελάτες φέρνουν σ' αυτά.
  ΚΕΦΑΛΑΙΟ ΤΡΙΑΚΟΣΤΟ
  ΙΣΟΒΙΑ ΠΡΟΣΟΔΟΣ
  ’ρθρο 840.
  Έννοια.
  Η υποχρέωση για ισόβια παροχή χρημάτων ή άλλων αντικαταστατών πραγμάτων σε περιοδικές δόσεις (ισόβια πρόσοδος) μπορεί να συσταθεί για ολόκληρη τη ζωή του δικαιούχου ή του οφειλέτη ή τρίτου. Σε περίπτωση αμφιβολίας λογίζεται ότι έχει συσταθεί για ολόκληρη τη ζωή του δικαιούχου.
  Το ποσό που καθορίστηκε για την πρόσοδο δηλώνει, σε περίπτωση αμφιβολίας, το ποσό της προσόδου που πρέπει να καταβάλλεται ετησίως.
  ’ρθρο 841.
  Καταβολή της προσόδου.
  Η πρόσοδος προκαταβάλλεται, αν είναι χρηματική, κάθε μήνα, και οποιαδήποτε άλλη σε χρονικές περιόδους που καθορίζονται από το σκοπό της προσόδου.
  Αν ο δικαιούχος πεθάνει πριν από το τέλος της περιόδου, για την οποία πρέπει να προκαταβληθεί η πρόσοδος, ο οφειλέτης οφείλει ολόκληρο το ποσό της περιόδου.
  ’ρθρο 842.
  Σύμβαση.
  Η σύμβαση για ισόβια πρόσοδο είναι άκυρη, αν δεν καταρτιστεί ενώπιον συμβολαιογράφου.
  ’ρθρο 843.
  Εκχώρηση και κατάσχεση.
  Ο δικαιούχος προσόδου μπορεί να εκχωρήσει τα δικαιώματά του, εκτός αν ορίστηκε διαφορετικά.
  Αυτός που συνιστά πρόσοδο υπέρ άλλου από χαριστική αιτία μπορεί ταυτόχρονα να ορίσει ότι είναι ακατάσχετη.
(Μετά τη σελ. 192,150) Σελ. 192,151
Τεύχος Ζ12-Σελ. 53
  
  
ΚΕΦΑΛΑΙΟ ΤΡΙΑΚΟΣΤΟ ΠΡΩΤΟ
  ΠΑΙΓΝΙΟ ΚΑΙ ΣΤΟΙΧΗΜΑ
  ’ρθρο 844.
  Δεν γεννιέται απαίτηση.
  Από παίγνιο ή από στοίχημα δεν γεννιέται απαίτηση. Το ίδιο ισχύει και για την αφηρημένη υπόσχεση ή αναγνώριση τέτοιας οφειλής, ή για την έκδοση συναλλαγματικής, ή άλλου χρεωστικού ομολόγου για το σκοπό αυτό.
  ’ρθρο 845.
  Όσα καταβλήθηκαν δεν αναζητούνται.
  Τα χρέη από παίγνιο ή από στοίχημα που καταβλήθηκαν εκούσια και χωρίς δόλο ή άλλο τέχνασμα εκείνου που κέρδισε, δεν αναζητούνται.
  ’ρθρο 846.
  Απαίτηση από λαχείο γεννιέται μόνο αν η σύστασή του έχει επιτραπεί με νόμο.
  ΚΕΦΑΛΑΙΟ ΤΡΙΑΚΟΣΤΟ ΔΕΥΤΕΡΟ
  ΕΓΓΥΗΣΗ
  ’ρθρο 847.
  Έννοια.
  Με τη σύμβαση της εγγύησης ο εγγυητής αναλαμβάνει απέναντι στο δανειστή την ευθύνη ότι θα καταβληθεί η οφειλή.
  ’ρθρο 848.
  Εγγύηση μπορεί να δοθεί και για οφειλή μελλοντική ή υπό αίρεση.
  ’ρθρο 849.
  Σύσταση.
  Η εγγύηση είναι άκυρη, αν δεν δηλωθεί εγγράφως. Η έλλειψη του εγγράφου καλύπτεται, εφόσον ο εγγυητής εκπλήρωσε την οφειλή.
  ’ρθρο 850.
  Εγγύηση για άκυρη οφειλή.
  Η εγγύηση προϋποθέτει έγκυρη κύρια οφειλή. Είναι όμως ισχυρή η εγγύηση για οφειλή που συνομολογήθηκε από πρόσωπο ανίκανο ή περιορισμένα ικανό για δικαιοπραξία, αν ο εγγυητής εγγυήθηκε για το πρόσωπο αυτό γνωρίζοντας την ανικανότητά του.
  ’ρθρο 851.
  Έκταση της ευθύνης του εγγυητή.
  Ο εγγυητής ευθύνεται για την έκταση που έχει κάθε φορά η κύρια οφειλή, και ιδίως για τις συνέπειες του πταίσματος ή της υπερημερίας του πρωτοφειλέτη.
  ’ρθρο 852.
  Ο εγγυητής, σε περίπτωση αμφιβολίας, δεν ευθύνεται για παρεπόμενες παροχές που είχαν συμφωνηθεί και ήταν απαιτητές κατά το χρόνο της εγγύησης. Για τέτοιες παροχές που γίνονται απαιτητές μετά την εγγύηση, ο εγγυητής σε περίπτωση αμφιβολίας ευθύνεται μόνο αν κατά το χρόνο της εγγύησης γνώριζε την ύπαρξή τους.
Σελ. 192,152
Τεύχος Ζ12-Σελ. 54
  
’ρθρο 853.
  Ενστάσεις του εγγυητή.
  Ο εγγυητής μπορεί να προτείνει εναντίον του δανειστή τις μη προσωποπαγείς ενστάσεις του πρωτοφειλέτη, και αν ακόμη αυτός παραιτηθεί απ' αυτές μετά τη συνομολόγηση της εγγύησης.
  ’ρθρο 854.
  Περισσότεροι εγγυητές.
  Περισσότεροι εγγυητές ευθύνονται εις ολόκληρον και αν ακόμη δεν ανέλαβαν από κοινού την εγγύηση.
  ’ρθρο 855.
  Ένσταση δίζησης.
  Ο εγγυητής έχει δικαίωμα να αρνηθεί την καταβολή της οφειλής, ωσότου ο δανειστής επιχειρήσει αναγκαστική εκτέλεση εναντίον του πρωτοφειλέτη και αυτή αποβεί άκαρπη (ένσταση δίζησης).
  ’ρθρο 856.
  Σε περίπτωση εγγύησης που δόθηκε για χρηματική οφειλή, η αναγκαστική εκτέλεση που αναφέρεται στο προηγούμενο άρθρο πρέπει να επιχειρηθεί στα κινητά πράγματα του πρωτοφειλέτη που βρίσκονται στον τόπο της κατοικίας ή της διαμονής του.
  Αν ο δανειστής έχει δικαίωμα ενεχύρου ή επίσχεσης σε κινητά πράγματα του πρωτοφειλέτη, πρέπει να επιχειρήσει εκτέλεση και σ' αυτά.
  ’ρθρο 857.
  Ο εγγυητής δεν έχει την ένσταση της δίζησης:1.Αν παραιτήθηκε απ' αυτήν, και ιδίως αν εγγυήθηκε ως αυτοφειλέτης. 2.Αν η δίωξη του πρωτοφειλέτη έγινε σημαντικά δύσκολη λόγω μεταβολής της κατοικίας ή διαμονής του μετά τη συνομολόγηση της εγγύησης. 3.Αν ο πρωτοφειλέτης κηρύχθηκε σε κατάσταση πτώχευσης και ο δανειστής δεν έχει ενέχυρο σε πράγμα του. 4.Αν είναι φανερό ότι η αναγκαστική εκτέλεση εναντίον του πρωτοφειλέτη θα απέβαινε άκαρπη.
  ’ρθρο 858.
  Αναγωγή και υποκατάσταση του εγγυητή.
  Ο εγγυητής, εφόσον ικανοποίησε το δανειστή και έχει δικαίωμα αναγωγής εναντίον του πρωτοφειλέτη, υποκαθίσταται στα δικαιώματα του δανειστή.
  ’ρθρο 859.
  Ο εγγυητής που ικανοποίησε το δανειστή δεν έχει αναγωγή, αν παρέλειψε να αντιτάξει βάσιμες ενστάσεις του πρωτοφειλέτη, που γνώριζε ή όφειλε να γνωρίζει.
  ’ρθρο 860.
  Ο συνεγγυητής που ικανοποίησε το δανειστή έχει αναγωγή εναντίον των λοιπών συνεγγυητών στην έκταση που, σύμφωνα με το άρθρο 487, ευθύνονται μεταξύ τους οι οφειλέτες εις ολόκληρον.

  
’ρθρο 861.
  Δικαίωμα του εγγυητή για ασφάλεια.
  Ο εγγυητής μπορεί να απαιτήσει από τον πρωτοφειλέτη ασφάλεια και πριν ακόμη γίνει απαιτητή η οφειλή:1.Αν χειροτέρεψε η περιουσιακή κατάσταση του πρωτοφειλέτη. 2.Αν η δίωξη του πρωτοφειλέτη έγινε σημαντικά δύσκολη λόγω μεταβολής της κατοικίας ή της διαμονής του μετά τη συνομολόγηση της εγγύησης. 3.Αν ο πρωτοφειλέτης έγινε υπερήμερος. 4.Αν ο εγγυητής καταδικάστηκε να καταβάλει την οφειλή.
  ’ρθρο 862.
  Απόσβεση της εγγύησης.
  Ο εγγυητής ελευθερώνεται, εφόσον από πταίσμα του δανειστή έγινε αδύνατη η ικανοποίησή του από τον οφειλέτη.
  ’ρθρο 863.
  Ο εγγυητής ελευθερώνεται, εφόσον ο δανειστής παραιτήθηκε από ασφάλειες που υπήρχαν αποκλειστικά για την απαίτησή του, για την οποία είχε δοθεί η εγγύηση με αποτέλεσμα να ζημιωθεί ο εγγυητής.
  ’ρθρο 864.
  Όταν η κύρια οφειλή αποσβεστεί, ο εγγυητής ελευθερώνεται, εκτός αν η απόσβεση επήλθε από δικό του πταίσμα.
  ’ρθρο 865.
  Αν επήλθε σύγχυση κύριας οφειλής και εγγύησης στο ίδιο πρόσωπο, τα δικαιώματα του δανειστή δεν παραβλάπτονται.
  ’ρθρο 866.
  Εγγύηση για ορισμένο χρόνο.
  Εκείνος που εγγυήθηκε για ορισμένο μόνο χρόνο ελευθερώνεται από την εγγύηση, αν ο δανειστής δεν επιδιώξει δικαστικώς την απαίτησή του μέσα σε ένα μήνα από την πάροδο αυτού του χρόνου και δεν συνεχίσει τη σχετική διαδικασία χωρίς υπαίτια καθυστέρηση.
  ’ρθρο 867.
  Εγγύηση για αόριστο χρόνο.
  Εκείνος που εγγυήθηκε για αόριστο χρόνο μπορεί, όταν γίνει απαιτητή η κύρια οφειλή, να αξιώσει από το δανειστή να επιδιώξει δικαστικώς την απαίτησή του μέσα σε ένα μήνα και να συνεχίσει χωρίς υπαίτια καθυστέρηση τη διαδικασία. Αν ο δανειστής δεν συμμορφωθεί με την αξίωση του εγγυητή, ο εγγυητής ελευθερώνεται.
  ’ρθρο 868.
  Αν στην περίπτωση του προηγούμενου άρθρου απαιτείται καταγγελία του δανειστή για να γίνει απαιτητή η κύρια οφειλή, ο εγγυητής μπορεί, αφού περάσει ένα έτος αφότου εγγυήθηκε, να αξιώσει από το δανειστή να καταγγείλει και να επιδιώξει δικαστικώς την απαίτησή του μέσα σε ένα μήνα, και να συνεχίσει χωρίς υπαίτια καθυστέρηση τη διαδικασία. Αν ο δανειστής δεν συμμορφωθεί με την αξίωση του εγγυητή, ο εγγυητής ελευθερώνεται.
  ’ρθρο 869.
  Εγγύηση υπέρ εργαζομένου ή εργολάβου.
  Εκείνος που εγγυήθηκε υπέρ εργαζομένου ή εργολάβου ελευθερώνεται, αν ο δανειστής αμέλησε να ασκήσει στον εργαζόμενο ή στον εργολάβο την επιβαλλόμενη εποπτεία και από την παράλειψη αυτή γεννήθηκε ή αυξήθηκε η οφειλή.
  
’ρθρο 870.
  Εντολή πίστωσης τρίτου.
  Η εντολή να πιστώσει ο εντολοδόχος στο δικό του όνομα και για δικό του λογαριασμό έναν τρίτο, ισχύει ως εγγύηση για την υποχρέωση του τρίτου από την πίστωση που χορηγήθηκε. Στην εντολή αυτή εφαρμόζεται αναλόγως η διάταξη του άρθρου 849.
  ΚΕΦΑΛΑΙΟ ΤΡΙΑΚΟΣΤΟ ΤΡΙΤΟ
  ΣΥΜΒΙΒΑΣΜΟΣ
  ’ρθρο 871.
  Έννοια.
  Με τη σύμβαση του συμβιβασμού οι συμβαλλόμενοι διαλύουν με αμοιβαίες υποχωρήσεις μια φιλονικία τους ή μια αβεβαιότητα για κάποια έννομη σχέση. Με αβέβαιη σχέση εξομοιώνεται και η επισφαλής απαίτηση.
  ’ρθρο 872.
  Διάρρηξη.
  Ο συμβιβασμός μπορεί να ακυρωθεί, αν τα γεγονότα που κατά το περιεχόμενο της σύμβασης αποτέλεσαν τη βάση του συμβιβασμού δεν είναι αληθινά και η φιλονικία ή η αβεβαιότητα δεν θα γεννιόταν, αν οι συμβαλλόμενοι γνώριζαν την κατάσταση.
  ΚΕΦΑΛΑΙΟ ΤΡΙΑΚΟΣΤΟ ΤΕΤΑΡΤΟ
  ΑΦΗΡΗΜΕΝΗ ΥΠΟΣΧΕΣΗ Ή ΑΝΑΓΝΩΡΙΣΗ 
ΧΡΕΟΥΣ
  ’ρθρο 873.
  Έννοια και κύρος.
  Η σύμβαση με την οποία γίνεται υπόσχεση ή αναγνώριση χρέους, έτσι ώστε να γεννιέται ενοχή ανεξάρτητα από την αιτία του χρέους, είναι έγκυρη αν η υπόσχεση ή η δήλωση για την αναγνώριση γίνει εγγράφως. Έγγραφη υπόσχεση ή δήλωση αναγνώρισης, που δεν αναφέρει την αιτία του χρέους, λογίζεται σε περίπτωση αμφιβολίας ότι έγινε με τέτοιο σκοπό.
  ’ρθρο 874.
  Το έγγραφο που αναφέρει το προηγούμενο άρθρο δεν απαιτείται αν η υπόσχεση ή η αναγνώριση αφορά υπόλοιπο αλληλόχρεου λογαριασμού που έχει κλείσει.
  ’ρθρο 875.
  Αν η υπόσχεση ή η αναγνώριση αφορά αιτία για την οποία ο νόμος απαιτεί ιδιαίτερο τύπο, είναι άκυρη αν δεν γίνει μ' αυτόν τον τύπο.
  ΚΕΦΑΛΑΙΟ ΤΡΙΑΚΟΣΤΟ ΠΕΜΠΤΟ
  ΕΚΤΑΞΗ
  ’ρθρο 876.
  Έννοια.
  Με την έκταξη εγχειρίζεται σ' εκείνον υπέρ του οποίου γίνεται (λήπτη) ένα έγγραφο, με το οποίο εξουσιοδοτείται ο λήπτης να εισπράξει στο όνομά του από τον εκτασσόμενο μια παροχή από χρήματα ή άλλα αντικαταστατά πράγματα και ο εκτασσόμενος να τα καταβάλει στο λήπτη για λογαριασμό του εκτάσσοντος.

(Μετά τη σελ. 192,152) Σελ. 192,153
Τεύχος Ζ12-Σελ. 55
  
  
’ρθρο 877.
  Αποδοχή από τον εκτασσόμενο.
  Ο εκτασσόμενος αν αποδεχτεί την έκταξη απέναντι στο λήπτη, έχει απέναντί του την υποχρέωση να καταβάλει την παροχή. Δεν έχει δικαίωμα να αντιτάξει ενστάσεις ούτε από τη σχέση του με τον εκτάσσοντα ούτε από τη σχέση του εκτάσσοντος με το λήπτη.
  Η αποδοχή γίνεται πάνω στο έγγραφο της έκταξης.
  ’ρθρο 878.
  Ο εκτασσόμενος έχει υποχρέωση να καταβάλει την παροχή μόνο όταν του παραδοθεί το έγγραφο της έκταξης.
  ’ρθρο 879.
  Η απαίτηση του λήπτη κατά του εκτασσομένου από την αποδοχή παραγράφεται μετά τρία χρόνια.
  ’ρθρο 880.
  Δεν έχει υποχρέωση να αποδεχτεί.
  Ο εκτασσόμενος, από μόνο το λόγο ότι είναι τυχόν οφειλέτης του εκτάσσοντος, δεν έχει υποχρέωση να αποδεχτεί την έκταξη ή να καταβάλει την παροχή που αναγράφεται σ' αυτήν.
  ’ρθρο 881.
  Έκταξη για την εξόφληση χρέους.
  Αν η έκταξη έγινε για να εξοφληθεί κάποιο χρέος του εκτασσομένου προς τον εκτάσσοντα ή του τελευταίου προς το λήπτη, η εξόφληση αυτή, εφόσον δεν συμφωνήθηκε διαφορετικά, επέρχεται μόνο αφότου ο εκτασσόμενος καταβάλει στο λήπτη.
  ’ρθρο 882.
  Υποχρεώσεις του λήπτη.
  Ο λήπτης οφείλει να ειδοποιήσει χωρίς υπαίτια καθυστέρηση τον εκτάσσοντα, αν δεν θέλει ή δεν μπορεί να χρησιμοποιήσει την έκταξη ή αν ο εκτασσόμενος αρνείται να την αποδεχτεί ή να καταβάλει την παροχή.
  ’ρθρο 883.
  Ανάκληση της έκταξης.
  Ο εκτάσσων έχει δικαίωμα απέναντι στον εκτασσόμενο να ανακαλέσει την έκταξη, εφόσον ο εκτασσόμενος δεν την αποδέχτηκε απέναντι στο λήπτη ή δεν κατέβαλε την παροχή.
  Αν ο εκτάσσων κηρύχθηκε σε πτώχευση, η έκταξη που δεν έγινε ακόμη αποδεκτή λογίζεται ότι ανακλήθηκε.
  ’ρθρο 884.
  Θάνατος ή ανικανότητα του ενός.
  Η έκταξη δεν αποσβήνεται, αν πεθάνει ή γίνει αργότερα ανίκανος για δικαιοπραξία ο εκτάσσων, ο εκτασσόμενος ή ο λήπτης.
  ’ρθρο 885.
  Μεταβίβαση της έκταξης.
  Ο λήπτης έχει δικαίωμα να μεταβιβάσει με σύμβαση την έκταξη σε άλλον.
  
Σελ. 192,154
Τεύχος Ζ12-Σελ. 56
  
  
Ο εκτάσσων μπορεί να αποκλείσει αυτή τη μεταβίβαση. Απέναντι όμως στον εκτασσόμενο ο αποκλεισμός αυτός ισχύει μόνο αν προκύπτει από το έγγραφο της έκταξης ή αν γνωστοποιήθηκε στον εκτασσόμενο πριν από την αποδοχή της έκταξης ή πριν από την καταβολή.
  ’ρθρο 886.
  Η δήλωση για τη μεταβίβαση που προβλέπει το προηγούμενο άρθρο απαιτείται να είναι έγγραφη και μπορεί να γίνει και πάνω στο έγγραφο της έκταξης. Σε κάθε περίπτωση πρέπει να παραδοθεί στο νέο λήπτη και το έγγραφο της έκταξης.
  ’ρθρο 887.
  Αν ο εκτασσόμενος αποδεχτεί την έκταξη απέναντι στο νέο από τη μεταβίβαση λήπτη, δεν έχει δικαίωμα να αντιτάξει εναντίον του ενστάσεις από την έννομη σχέση του με τον προηγούμενο λήπτη.
  Κατά τα λοιπά στη μεταβίβαση της έκταξης ισχύουν αναλόγως οι διατάξεις για την εκχώρηση.
  ΚΕΦΑΛΑΙΟ ΤΡΙΑΚΟΣΤΟ ΕΚΤΟ
  ΑΝΩΝΥΜΑ ΧΡΕΟΓΡΑΦΑ
  ’ρθρο 888.
  Έννοια.
  Όποιος υπέγραψε έγγραφο που περιέχει υπόσχεσή του για κάποια παροχή στον κομιστή του εγγράφου (ανώνυμο χρεόγραφο), έχει υποχρέωση να καταβάλει στον κομιστή την παροχή, εκτός αν αυτός δεν έχει δικαίωμα να διαθέσει τον τίτλο.
  ’ρθρο 889.
  Καταβολή σε κομιστή που δεν δικαιούται.
  Ο οφειλέτης ελευθερώνεται καταβάλλοντας στον κομιστή του χρεογράφου, και αν ακόμη ο κομιστής δεν έχει δικαίωμα να το διαθέσει, εκτός αν πληρώνοντας ενέργησε αντίθετα προς την καλή πίστη και τα συναλλακτικά ήθη.
  ’ρθρο 890.
  Κυκλοφορία τίτλου χωρίς τη θέληση του
οφειλέτη.
  Ο οφειλέτης υποχρεώνεται από τον τίτλο και αν ακόμη ο τίτλος του αφαιρέθηκε με κλοπή ή χάθηκε ή έχει τεθεί με άλλο τρόπο σε κυκλοφορία χωρίς τη θέλησή του.
  ’ρθρο 891.
  Κυκλοφορία μόνο με ειδικό νόμο.
  Τα ανώνυμα χρεόγραφα που εκδόθηκαν στην Ελλάδα και περιέχουν υπόσχεση ορισμένου χρηματικού ποσού, μπορούν να τεθούν σε κυκλοφορία μόνο στις περιπτώσεις όπου το επιτρέπει ειδικά ο νόμος. Ο τίτλος που κυκλοφόρησε κατά παράβαση αυτής της διάταξης είναι άκυρος. Εκείνος που τον υπέγραψε ενέχεται για τη ζημία που προξενήθηκε στον κομιστή από την έκδοση.
  ’ρθρο 892.
  Ενστάσεις κατά του κομιστή.
  Ο οφειλέτης έχει δικαίωμα να προτείνει κατά του κομιστή μόνο ενστάσεις ακυρότητας του τίτλου, ή ενστάσεις που προκύπτουν από το ίδιο το έγγραφο, ή που ανήκουν στον οφειλέτη κατά του κομιστή προσωπικώς.
  
’ρθρο 893.
  Πληρωμή μόνο με την παράδοση του τίτλου.
  Ο οφειλέτης έχει υποχρέωση παροχής μόνο αν του παραδοθεί ο τίτλος. Με την παράδοση ο οφειλέτης αποκτά αυτοδικαίως την κυριότητα του τίτλου και αν ακόμη ο κομιστής δεν είχε δικαίωμα να τον διαθέσει.
  ’ρθρο 894.
  Φθορά του τίτλου.
  Αν ο τίτλος, εξαιτίας φθοράς ή αλλοίωσης, έγινε ακατάλληλος για κυκλοφορία, το ουσιώδες του όμως περιεχόμενο και τα διακριτικά του σημεία μπορούν ακόμη να διαγνωστούν, ο κομιστής του έχει δικαίωμα να απαιτήσει από τον οφειλέτη την έκδοση νέου τίτλου, παραδίνοντάς του ταυτόχρονα εκείνον που έχει φθαρεί. Η δαπάνη βαρύνει τον κομιστή.
  ’ρθρο 895.
  Κλοπή, απώλεια κλπ. του τίτλου.
  Σε περίπτωση κλοπής, απώλειας ή καταστροφής του ανωνύμου χρεογράφου, ο μέχρι τότε κομιστής του μπορεί, εφόσον δεν ορίζεται σ' αυτό το αντίθετο, να ζητήσει από το δικαστήριο να κηρύξει, με τη διαδικασία που ορίζει ο νόμος, τον τίτλο ανίσχυρο ή να απαγορεύσει στον οφειλέτη να πληρώσει σ' εκείνον που τον παρουσιάζει. Η διάταξη αυτή δεν εφαρμόζεται στα τοκομερίδια, στα μερισματόγραφα, καθώς και στα άτοκα γραμμάτια που είναι πληρωτέα ενόψει.
  ’ρθρο 896.
  Εκείνος που προκάλεσε, σύμφωνα με το προηγούμενο άρθρο, την κήρυξη του χρεογράφου ως ανίσχυρου, εκτός από το δικαίωμα να ασκήσει την αξίωσή του δυνάμει του χρεογράφου, έχει και το δικαίωμα να απαιτήσει από τον οφειλέτη να εκδώσει νέο τίτλο. Η δαπάνη βαρύνει εκείνον που το ζητεί.
  ’ρθρο 897.
  Τοκομερίδια.
  Τα τοκομερίδια του ανώνυμου χρεογράφου, εφόσον δεν ορίζεται σ' αυτά το αντίθετο, εξακολουθούν να ισχύουν και αν ακόμη αποσβεστεί η κύρια απαίτηση ή αρθεί ή μεταβληθεί η υποχρέωση πληρωμής τόκου.
  Εφόσον κατά την εξόφληση του κύριου τίτλου δεν αποδίδονται τέτοια τοκομερίδια, ο οφειλέτης έχει δικαίωμα να παρακρατήσει το ποσό που αναγράφεται σ' αυτά εωσότου συμπληρωθεί ο χρόνος της παραγραφής.
  ’ρθρο 898.
  Σε περίπτωση κλοπής, απώλειας ή καταστροφής τοκομεριδίων ή μερισματογράφων ο μέχρι τότε κομιστής έχει δικαίωμα να απαιτήσει από τον οφειλέτη την πληρωμή, αν πριν από τη λήξη τους τον ειδοποίησε για την κλοπή, την απώλεια ή την καταστροφή και κανείς άλλος δεν τα παρουσίασε για πληρωμή ούτε άσκησε σχετική αγωγή.
  Η αξίωση της προηγούμενης παραγράφου μπορεί να αποκλειστεί με αντίθετη ρήτρα διατυπωμένη πάνω στο τοκομερίδιο ή στο μερισματόγραφο.
  ’ρθρο 899.
  Στην περίπτωση που εκδίδονται νέα τοκομερίδια ή μερισματόγραφα ανώνυμου χρεογράφου, αυτά παραδίδονται στον κομιστή του ειδικού στελέχους της ανανέωσης. Αν ο κομιστής του ανώνυμου χρεογράφου εναντιώνεται στην παράδοση, παραδίδονται σ' αυτόν.
  
Οι διατάξεις της προηγούμενης παραγράφου δεν εφαρμόζονται, αν έχει οριστεί διαφορετικά πάνω στο στέλεχος της ανανέωσης.
  ’ρθρο 900.
  Μετατροπή του ανώνυμου τίτλου σε ονομαστικό.
  Το ανώνυμο χρεόγραφο μπορεί να μετατραπεί σε ονομαστικό υπέρ ορισμένου δικαιούχου μόνο από τον οφειλέτη. Ο οφειλέτης δεν έχει τέτοια υποχρέωση.
  ΚΕΦΑΛΑΙΟ ΤΡΙΑΚΟΣΤΟ ΕΒΔΟΜΟ
  ΕΠΙΔΕΙΞΗ ΠΡΑΓΜΑΤΟΣ
  ’ρθρο 901.
  Περιπτώσεις.
  ΄Οποιος έχει σχετικά με κάποιο πράγμα αξίωση εναντίον του κατόχου του, έχει δικαίωμα να απαιτήσει απ' αυτόν να επιδείξει το πράγμα, αν η επίδειξη είναι αναγκαία για την άσκηση της αξίωσης.
  ’ρθρο 902.
  Όποιος έχει έννομο συμφέρον να πληροφορηθεί το περιεχόμενο ενός εγγράφου που βρίσκεται στην κατοχή άλλου έχει δικαίωμα να απαιτήσει την επίδειξη ή και αντίγραφό του, αν το έγγραφο συντάχθηκε για το συμφέρον αυτού που το ζητεί, ή πιστοποιεί έννομη σχέση που αφορά και αυτόν, ή σχετίζεται με διαπραγματεύσεις που έγιναν σχετικά με τέτοια έννομη σχέση είτε απευθείας από τον ίδιο είτε για το συμφέρον του, με τη μεσολάβηση τρίτου.
  ’ρθρο 903.
  Πώς γίνεται.
  Η επίδειξη του πράγματος ή του εγγράφου γίνεται στον τόπο όπου βρίσκεται κατά το χρόνο της αίτησης, εκτός αν ο ένας ή ο άλλος αξιώσει για σπουδαίο λόγο την επίδειξη αλλού.
  Ο κίνδυνος και οι δαπάνες της επίδειξης βαρύνουν εκείνον που την αξιώνει.
  Ο κάτοχος μπορεί να αντιτάξει άρνηση, εφόσον δεν προκαταβάλλονται οι δαπάνες και δεν παρέχεται ασφάλεια για ενδεχόμενη ζημία.
  ΚΕΦΑΛΑΙΟ ΤΡΙΑΚΟΣΤΟ ΟΓΔΟΟ
  ΑΔΙΚΑΙΟΛΟΓΗΤΟΣ ΠΛΟΥΤΙΣΜΟΣ
  ’ρθρο 904.
  Έννοια.
  Όποιος έγινε πλουσιότερος χωρίς νόμιμη αιτία από την περιουσία ή με ζημία άλλου έχει υποχρέωση να αποδώσει την ωφέλεια. Η υποχρέωση αυτή γεννιέται ιδίως σε περίπτωση παροχής αχρεώστητης ή παροχής για αιτία που δεν επακολούθησε ή έληξε ή αιτία παράνομη ή ανήθικη.
  Με παροχή εξομοιώνεται και η συμβατική αναγνώριση ότι υπάρχει ή δεν υπάρχει χρέος.
  ’ρθρο 905.
  Απαίτηση αχρεωστήτου.
  Η απαίτηση αχρεωστήτου αποκλείεται, αν ο λήπτης της παροχής αποδείξει ότι αυτός που κατέβαλε γνώριζε ότι δεν υπήρχε το χρέος.
  Το χρέος που καταβλήθηκε πριν από την λήξη του δεν αναζητείται. Επίσης δεν αναζητούνται οι καρποί του ενδιάμεσου χρόνου.
  
(Αντί για τη σελ. 192,155) Σελ. 192,155(α)
Τεύχος 1255-Σελ. 83
  
’ρθρο 906.
  Η απαίτηση αχρεωστήτου αποκλείεται για ό,τι καταβλήθηκε από ιδιαίτερο ηθικό καθήκον ή από λόγους ευπρέπειας.
  ’ρθρο 907.
  Απαίτηση παροχής από αισχρή αιτία.
  Παροχή που έγινε για ανήθικη αιτία δεν αναζητείται, αν η ανήθικη αιτία αφορά και το δότη.
  Η διάταξη αυτή δεν ισχύει αν η παροχή αυτή συνίσταται σε συνομολόγηση υποχρέωσης. Ό,τι όμως δόθηκε για να εκπληρωθεί αυτή η υποχρέωση δεν αναζητείται.
  ’ρθρο 908.
  Έκταση της ευθύνης του λήπτη.
  Ο  λήπτης  οφείλει  να  αποδώσει  το  πράγμα  που  έλαβε  ή  το αντάλλαγμα που τυχόν έλαβε απ' αυτό. Οφείλει επίσης να αποδώσει και τους καρπούς που συνέλεξε καθώς και οτιδήποτε απέκτησε από το πράγμα.
  ’ρθρο 909.
  Η υποχρέωση για απόδοση κατά το προηγούμενο άρθρο αποσβήνεται, εφόσον ο λήπτης δεν είναι πια πλουσιότερος κατά το χρόνο της επίδοσης της αγωγής.
  ’ρθρο 910.
  Από την επίδοση της αγωγής ο λήπτης ευθύνεται κατά τις γενικές διατάξεις των άρθρων 346 και 348.
  ’ρθρο 911.
  Ο λήπτης ευθύνεται σαν να είχε επιδοθεί η αγωγή:1.σε περίπτωση απαίτησης αχρεωστήτου, εφόσον γνώριζε ή αφότου έμαθε την ανυπαρξία του χρέους. 2.σε περίπτωση απαίτησης για παράνομη ή ανήθικη αιτία.
  ’ρθρο 912.
  Σε περίπτωση απαίτησης για αιτία που δεν επακολούθησε ή έληξε ο λήπτης, αφότου όφειλε να προβλέψει την αναζήτηση, ευθύνεται για ό,τι έλαβε σαν να είχε επιδοθεί η αγωγή.
  Ο λήπτης έχει την υποχρέωση να αποδώσει καρπούς μόνο αφότου μάθει ότι η αιτία δεν επακολούθησε ή έληξε.
  ’ρθρο 913.
  Εφόσον ο λήπτης δεν ευθύνεται σε απόδοση, επειδή ό,τι περιήλθε σ' αυτόν χωρίς αιτία το προσπόρισε σε τρίτον με χαριστική πράξη, ο δότης μπορεί να αναζητήσει από τον τρίτο ό,τι περιήλθε σ' αυτόν.
  ΚΕΦΑΛΑΙΟ ΤΡΙΑΚΟΣΤΟ ΕΝΑΤΟ
  ΑΔΙΚΟΠΡΑΞΙΕΣ
  ’ρθρο 914.
  Έννοια.
  Όποιος ζημιώσει άλλον παράνομα και υπαίτια έχει υποχρέωση να τον αποζημιώσει.
  Περιπτώσεις μη καταλογισμού
  "’ρθρ.915.-Δεν ευθύνεται όποιος ζημίωσε άλλον χωρίς να έχει συνείδηση των πράξεών του ή ενώ βρισκόταν σε ψυχική ή διανοητική διαταραχή που περιόριζε αποφασιστικά τη λειτουργία της κρίσης και της βούλησής 
Σελ. 192,156(α)
Τεύχος 1255-Σελ. 84


του".
  Η πρώτη παράγραφος του άρθρ. 915 ΑΚ, αντικαταστάθηκε ως άνω με το άρθρ. 20 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  Όποιος κατά την επαγωγή της ζημίας έφερε τον εαυτό του σε τέτοια κατάσταση με χρήση οινοπνευματωδών ποτών ή άλλων παραπλήσιων μέσων, ευθύνεται για τη ζημία, εκτός αν περιήλθε στην κατάσταση αυτή χωρίς υπαιτιότητά του.
  ’ρθρο 916.
  Όποιος δεν έχει συμπληρώσει το δέκατο έτος της ηλικίας του δεν ευθύνεται για τη ζημία που προξένησε.
  ’ρθρο 917.
  Όποιος έχει συμπληρώσει το δέκατο, όχι όμως το δέκατο τέταρτο έτος της ηλικίας του ευθύνεται για τη ζημία που προξένησε, εκτός αν ενέργησε χωρίς διάκριση. Το ίδιο ισχύει και για τους κωφαλάλους.
  ’ρθρο 918.
  Αυτός που προξένησε τη ζημία, εφόσον κατά τις διατάξεις των άρθρων 915 έως 917 δεν έχει ευθύνη, μπορεί να καταδικαστεί από το δικαστήριο, ύστερα από εκτίμηση της κατάστασης των μερών, σε εύλογη αποζημίωση, αν η ζημία δεν μπορεί να καλυφθεί από αλλού.
  ’ρθρο 919.
  Προσβολή των χρηστών ηθών.
  Όποιος με πρόθεση ζημίωσε άλλον κατά τρόπο αντίθετο προς τα χρηστά ήθη έχει υποχρέωση να τον αποζημιώσει.
  ’ρθρο 920.
  Δυσφημητικές διαδόσεις.
  Όποιος, γνωρίζοντας ή υπαίτια αγνοώντας, υποστηρίζει ή διαδίδει αναληθείς ειδήσεις που εκθέτουν σε κίνδυνο την πίστη, το επάγγελμα ή το μέλλον άλλου, έχει την υποχρέωση να τον αποζημιώσει.
  [Το άρθρο 921 καταργήθηκε με το άρθρο 7. ν. 1329/83].
  ’ρθρο 922.
  Ευθύνη του προστήσαντος.
  Ο κύριος ή ο προστήσας κάποιον άλλον σε μια υπηρεσία ευθύνεται για τη ζημία που ο υπηρέτης ή ο προστηθείς προξένησε σε τρίτον παράνομα κατά την υπηρεσία του.
  Ευθύνη εκείνου που εποπτεύει άλλον
  "’ρθρ.923.-Όποιος έχει την εποπτεία ανηλίκου ή ενηλίκου ο οποίος τελεί υπό δικαστική συμπαράσταση ευθύνεται για τη ζημία που τα πρόσωπα αυτά προξενούν παράνομα σε τρίτο, εκτός αν αποδείξει ότι άσκησε την προσήκουσα εποπτεία ή ότι η ζημία δεν μπορούσε να αποτραπεί.
  Την ίδια ευθύνη έχει και όποιος ασκεί την εποπτεία με σύμβαση".
  Το άρθρ. 923 ΑΚ, αντικαταστάθηκε ως άνω με το άρθρ. 21 Νόμ. 2447/19-31 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 924.
  Ευθύνη του κατόχου ζώου.
  Ο κάτοχος ζώου ευθύνεται για τη ζημία που προξενήθηκε απ' αυτό σε τρίτον.
  Αν η ζημία έγινε από κατοικίδιο ζώο που χρησιμοποιείται για το επάγγελμα, τη φύλαξη της κατοικίας ή τη διατροφή του κατόχου του, αυτός δεν ευθύνεται, αν αποδείξει ότι δεν τον βαρύνει κανένα πταίσμα ως προς τη φύλαξη και την εποπτεία του ζώου.

  
’ρθρο 925.
  Πτώση κτίσματος ή άλλου έργου.
  Ο κύριος ή νομέας κτίσματος ή άλλου έργου που συνέχεται με το έδαφος ευθύνεται για τη ζημία που προξενήθηκε σε τρίτον εξαιτίας ολικής ή μερικής πτώσης του, εκτός αν αποδείξει ότι η πτώση δεν οφείλεται σε ελαττωματική κατασκευή ή σε πλημμελή συντήρησή του.
  ’ρθρο 926.
  Ζημία από περισσοτέρους.
  Αν από κοινή πράξη περισσοτέρων προήλθε ζημία ή αν για την ίδια ζημία ευθύνονται παράλληλα περισσότεροι, ενέχονται όλοι εις ολόκληρον. Το ίδιο ισχύει και αν έχουν ενεργήσει περισσότεροι συγχρόνως ή διαδοχικά και δεν μπορεί να εξακριβωθεί τίνος η πράξη επέφερε τη ζημία.
  ’ρθρο 927.
  Αναγωγή μεταξύ τους.
  Εκείνος που κατά το προηγούμενο άρθρο κατέβαλε ολόκληρη την αποζημίωση έχει δικαίωμα αναγωγής κατά των λοιπών. Το δικαστήριο προσδιορίζει το μέτρο της μεταξύ τους ευθύνης ανάλογα με το βαθμό του πταίσματος του καθενός. Αν δεν μπορεί να εξακριβωθεί ο βαθμός αυτός, η ζημία κατανέμεται μεταξύ όλων σε ίσα μέρη.
  ’ρθρο 928.
  Σε περίπτωση θανάτωσης.
  Σε περίπτωση θανάτωσης προσώπου ο υπόχρεος οφείλει να καταβάλει τα νοσήλια και τα έξοδα της κηδείας σ' εκείνον που κατά το νόμο βαρύνεται μ' αυτά. Έχει επίσης την υποχρέωση να αποζημιώσει εκείνον που κατά το νόμο είχε δικαίωμα να απαιτεί από το θύμα διατροφή ή παροχή υπηρεσιών.
  ’ρθρο 929.
  Σε περίπτωση βλάβης του σώματος ή της υγείας.
  Σε περίπτωση βλάβης του σώματος ή της υγείας προσώπου η αποζημίωση περιλαμβάνει, εκτός από τα νοσήλια και τη ζημία που έχει ήδη επέλθει, οτιδήποτε ο παθών θα στερείται στο μέλλον ή θα ξοδεύει επιπλέον εξαιτίας της αύξησης των δαπανών του. Υποχρέωση αποζημίωσης υπάρχει και προς τον τρίτο, ο οποίος είχε κατά το νόμο δικαίωμα να απαιτήσει την παροχή υπηρεσιών από τον παθόντα και τις στερείται.
  ’ρθρο 930.
  Η αποζημίωση των δύο προηγούμενων άρθρων που αναφέρεται στο μέλλον καταβάλλεται σε χρηματικές δόσεις κατά μήνα. Όταν υπάρχει σπουδαίος λόγος, η αποζημίωση μπορεί να επιδικαστεί σε κεφάλαιο εφάπαξ.
  Ο οφειλέτης της αποζημίωσης μπορεί κατά τις περιστάσεις να υποχρεωθεί να παράσχει ασφάλεια.
  Η αξίωση αποζημίωσης δεν αποκλείεται από το λόγο ότι κάποιος άλλος έχει την υποχρέωση να αποζημιώσει ή να διατρέφει αυτόν που αδικήθηκε.
  ’ρθρο 931.
  Η αναπηρία ή η παραμόρφωση που προξενήθηκε στον παθόντα λαμβάνεται ιδιαίτερα υπόψη κατά την επιδίκαση της αποζημίωσης, αν επιδρά στο μέλλον του.
  ’ρθρο 932.
  Ικανοποίηση της ηθικής βλάβης.
  Σε περίπτωση αδικοπραξίας, ανεξάρτητα από την αποζημίωση για την περιουσιακή ζημία, το δικαστήριο μπορεί να επιδικάσει εύλογη κατά την κρίση του χρηματική ικανοποίηση λόγω ηθικής βλάβης. Αυτό ισχύει ιδίως για εκείνον που έπαθε προσβολή της υγείας, της τιμής ή της αγνείας του ή στερήθηκε την ελευθερία του. Σε περίπτωση θανάτωσης προσώπου η χρηματική αυτή ικανοποίηση μπορεί να επιδικαστεί στην οικογένεια του θύματος λόγω ψυχικής οδύνης.
  
’ρθρο 933.
  Η αξίωση του προηγούμενου άρθρου δεν εκχωρείται ούτε κληρονομείται, εκτός αν αναγνωρίστηκε με σύμβαση ή επιδόθηκε γι' αυτήν αγωγή.
  ’ρθρο 934.
  Παράνομη αφαίρεση πράγματος.
  Όποιος οφείλει πράγμα που αφαιρέθηκε με παράνομη πράξη είναι υπερήμερος από το χρόνο της αφαίρεσης.
  ’ρθρο 935.
  Ο οφειλέτης αποζημίωσης για την αφαίρεση πράγματος έχει για τις δαπάνες που έκανε σ' αυτό αξίωση κατά τις διατάξεις για τη διεκδίκηση πράγματος.
  ’ρθρο 936.
  Αποζημίωση για την αφαίρεση ή βλάβη
πράγματος.
  Όποιος οφείλει αποζημίωση για την αφαίρεση ή βλάβη πράγματος ελευθερώνεται καταβάλλοντάς την σ' αυτόν που ήταν νομέας του πράγματος κατά το χρόνο της αφαίρεσης ή βλάβης, εκτός αν γνωρίζει ή υπαίτια αγνοεί ότι τρίτος έχει κυριότητα ή άλλο δικαίωμα πάνω σ' αυτό.
  ’ρθρο 937.
  Παραγραφή.
  Η απαίτηση από αδικοπραξία παραγράφεται μετά πενταετία, αφότου ο παθών έμαθε τη ζημία και τον υπόχρεο σε αποζημίωση. σε κάθε όμως περίπτωση η απαίτηση παραγράφεται μετά την πάροδο είκοσι ετών από την πράξη.
  Αν η αδικοπραξία αποτελεί συνάμα κολάσιμη πράξη που κατά τον ποινικό νόμο υπόκειται σε μακρότερη παραγραφή, αυτή ισχύει και για την απαίτηση αποζημίωσης.
  ’ρθρο 938.
  Ευθύνη για ό,τι περιήλθε.
  Όποιος οφείλει αποζημίωση από αδικοπραξία έχει την υποχρέωση, κατά τις διατάξεις για τον αδικαιολόγητο πλουτισμό, να αποδώσει ό,τι περιήλθε σ' αυτόν, ακόμη και αν η απαίτηση από την αδικοπραξία έχει παραγραφεί.
  ΚΕΦΑΛΑΙΟ ΤΕΣΣΑΡΑΚΟΣΤΟ
  ΚΑΤΑΔΟΛΙΕΥΣΗ ΤΩΝ ΔΑΝΕΙΣΤΩΝ
  ’ρθρο 939.
  Όροι της διάρρηξης.
  Οι δανειστές έχουν το δικαίωμα να απαιτήσουν κατά τους όρους των επόμενων άρθρων τη διάρρηξη κάθε απαλλοτρίωσης που έγινε από τον οφειλέτη προς βλάβη τους, εφόσον η υπόλοιπη περιουσία δεν αρκεί για την ικανοποίησή τους.
  ’ρθρο 940.
  Περιπτώσεις.
  Δεν αποτελεί απαλλοτρίωση η αποποίηση από τον οφειλέτη κληρονομίας ή κληροδοσίας.
  Δεν θεωρείται απαλλοτρίωση η καταβολή ληξιπρόθεσμου χρέους. Η δόση αντί καταβολής είναι απαλλοτρίωση.
  ’ρθρο 941.
  Γνώση του τρίτου.
  Η απαλλοτρίωση υπόκειται σε διάρρηξη, αν αυτός υπέρ του οποίου έγινε (τρίτος) γνώριζε ότι ο οφειλέτης απαλλοτριώνει προς βλάβη των δανειστών του.

(Μετά τη σελ. 192,156) Σελ. 192,157
Τεύχος Ζ12-Σελ. 59
  
  
Τεκμαίρεται ότι ο τρίτος το γνωρίζει, αν κατά την απαλλοτρίωση είναι σύζυγος του οφειλέτη ή συγγενής του σε ευθεία γραμμή ή συγγενής του σε πλάγια γραμμή εξ αίματος έως και τον τρίτο βαθμό ή από αγχιστεία έως το δεύτερο. Το τεκμήριο δεν ισχύει, αν πέρασε ένα έτος από την απαλλοτρίωση έως την έγερση της αγωγής.
  ’ρθρο 942.
  Σε περίπτωση απαλλοτρίωσης από χαριστική αιτία δεν απαιτείται η κατά το προηγούμενο άρθρο γνώση του τρίτου.
  ’ρθρο 943.
  Αποτελέσματα της διάρρηξης.
  Το αποτέλεσμα της διάρρηξης είναι ότι ο τρίτος έχει την υποχρέωση να αποκαταστήσει τα πράγματα στην κατάσταση που ήταν. Η διάρρηξη ενεργεί μόνο υπέρ των δανειστών που προσέβαλαν την απαλλοτρίωση.
  Σε περίπτωση απαλλοτρίωσης από χαριστική αιτία ο τρίτος, αν ήταν καλόπιστος, ευθύνεται μόνο κατά τις διατάξεις για τον αδικαιολόγητο πλουτισμό.
  ’ρθρο 944.
  Ειδικοί διάδοχοι του τρίτου.
  Οι δανειστές έχουν το δικαίωμα να εγείρουν την αγωγή διάρρηξης, που τους ανήκει κατά του τρίτου, και εναντίον ειδικού διαδόχου του, αν αυτός, όταν αποκτούσε από τον τρίτο, γνώριζε το δόλο του οφειλέτη. Η γνώση αυτή τεκμαίρεται αν ο ειδικός διάδοχος, όταν απέκτησε από τον τρίτο, είχε με τον οφειλέτη τη σχέση του άρθρου 941 παρ. 2 και δεν είχε περάσει ένα έτος από την απαλλοτρίωση του οφειλέτη έως την έγερση της αγωγής.
  ’ρθρο 945.
  Οι δανειστές έχουν το δικαίωμα να εγείρουν την αγωγή διάρρηξης, που τους ανήκει κατά του τρίτου, εναντίον ειδικού διαδόχου του από χαριστική αιτία, χωρίς να απαιτείται η γνώση του τελευταίου κατά το προηγούμενο άρθρο. Η διάταξη του άρθρου 943 παρ. 2 εφαρμόζεται και εδώ.
  ’ρθρο 946.
  Παραγραφή.
  Η αγωγή διάρρηξης παραγράφεται όταν περάσουν πέντε έτη από την απαλλοτρίωση.
  ΒΙΒΛΙΟ ΤΡΙΤΟ
  ΕΜΠΡΑΓΜΑΤΟ ΔΙΚΑΙΟ
  ΚΕΦΑΛΑΙΟ ΠΡΩΤΟ
  ΤΑ ΠΡΑΓΜΑΤΑ ΚΑΙ ΤΑ ΔΙΚΑΙΩΜΑΤΑ
ΠΑΝΩ Σ' ΑΥΤΑ ΓΕΝΙΚΩΣ
  ’ρθρο 947.
  Έννοια.
  Πράγματα, κατά την έννοια του νόμου, είναι μόνο ενσώματα αντικείμενα.
  Πράγματα λογίζονται και οι φυσικές δυνάμεις ή ενέργειες, ιδίως το ηλεκτρικό ρεύμα και η θερμότητα, εφόσον υπόκεινται σε εξουσίαση, όταν περιορίζονται σε ορισμένο χώρο.
  ’ρθρο 948.
  Κινητά και ακίνητα.
  Ακίνητα πράγματα είναι το έδαφος και τα συστατικά του μέρη. Κινητά είναι όσα δεν είναι ακίνητα.
  
Σελ. 192,158
Τεύχος Ζ12-Σελ. 60
  
  
’ρθρο 949.
  Όπου στο νόμο ή σε δικαιοπραξία γίνεται διάκριση ανάμεσα στην ακίνητη περιουσία ενός προσώπου, ως σύνολο, και στην κινητή περιουσία του, στα ακίνητα περιλαμβάνεται και η επικαρπία ακινήτου, καθώς και οι πραγματικές δουλείες πάνω σε ακίνητα, ενώ στα κινητά περιλαμβάνονται και όλες οι απαιτήσεις.
  ’ρθρο 950.
  Αντικαταστατά.
  Αντικαταστατά πράγματα είναι τα κινητά που προσδιορίζονται συνήθως στις συναλλαγές με αριθμό, μέτρο ή σταθμά.
  ’ρθρο 951.
  Αναλωτά.
  Αναλωτά πράγματα είναι τα κινητά των οποίων η χρήση, σύμφωνα με τον προορισμό τους, συνίσταται στην κατανάλωση.
  ’ρθρο 952.
  Αναλωτά είναι και τα κινητά των οποίων η χρήση, σύμφωνα με τον προορισμό τους, συνίσταται στην εκποίηση. Τέτοια είναι ιδίως τα νομίσματα, τα τραπεζικά γραμμάτια, τα τοκομερίδια ή τα μερισματόγραφα που έχουν λήξει, καθώς και τα κινητά τα οποία, αν και δεν είναι από τη φύση τους αναλωτά, αποτελούν μέρος εμπορικού καταστήματος ή ομάδας πραγμάτων και προορίζονται να εκποιηθούν χωριστά.
  ’ρθρο 953.
  Συστατικό.
  Συστατικό μέρος πράγματος, που δεν μπορεί να αποχωριστεί από το κύριο πράγμα χωρίς βλάβη αυτού του ίδιου ή του κύριου πράγματος ή χωρίς αλλοίωση της ουσίας ή του προορισμού τους δεν μπορεί να είναι χωριστά αντικείμενο κυριότητας ή άλλου εμπράγματου δικαιώματος.
  ’ρθρο 954.
  Συστατικά του ακινήτου με την έννοια του προηγούμενου άρθρου είναι και 1.τα πράγματα που έχουν συνδεθεί σταθερά με το έδαφος, ιδίως οικοδομήματα. 2.τα προϊόντα του ακινήτου εφόσον συνέχονται με το έδαφος. 3.το νερό κάτω από το έδαφος και η πηγή. 4.οι σπόροι μόλις σπαρθούν και τα φυτά μόλις φυτευτούν.
  Συστατικά του οικοδομήματος είναι όλα τα κινητά που χρησιμοποιήθηκαν για την ανέγερσή του ή συναρμόστηκαν σ' αυτό.

  
’ρθρο 955.
  Πράγματα που έχουν συνδεθεί με το έδαφος για παροδικό μόνο σκοπό δεν θεωρούνται συστατικά του ακινήτου. Το ίδιο ισχύει και για τα οικοδομήματα ή κτίσματα γενικώς που ανεγέρθηκαν σε ξένο ακίνητο από αυτόν που έχει εμπράγματο δικαίωμα πάνω σ' αυτό για την άσκηση αυτού του δικαιώματός του.
  Κινητά πράγματα προσαρμοσμένα στο οικοδόμημα για παροδικό μόνο σκοπό δεν θεωρούνται συστατικά του οικοδομήματος.
  ’ρθρο 956.
  Παράρτημα.
  Παράρτημα είναι το κινητό πράγμα που, χωρίς να είναι συστατικό του κύριου πράγματος, έχει προοριστεί να εξυπηρετεί διαρκώς τον οικονομικό του σκοπό και έχει τεθεί ήδη σε τοπική σχέση προς το κύριο πράγμα, αντίστοιχη προς αυτό το σκοπό.
  ’ρθρο 957.
  Δεν είναι παράρτημα το πράγμα που δεν θεωρείται τέτοιο στις συναλλαγές.
  Πρόσκαιρος αποχωρισμός του παραρτήματος από το κύριο πράγμα δεν αίρει την ιδιότητά του αυτή.
  ’ρθρο 958.
  Δικαιοπραξία εμπράγματη για το κύριο πράγμα περιλαμβάνει σε περίπτωση αμφιβολίας και το παράρτημα.
  ’ρθρο 959.
  Σε περίπτωση οικοδομήματος που έχει κατασκευαστεί για διαρκή εξυπηρέτηση βιομηχανικής επιχείρησης, λογίζονται παραρτήματά του, εφόσον συντρέχουν και οι λοιποί όροι, τα μηχανήματα, τα σκεύη και τα εργαλεία που έχουν προοριστεί γι' αυτήν.
  ’ρθρο 960.
  Παραρτήματα αγροτικού ακινήτου λογίζονται, εφόσον συντρέχουν και οι λοιποί όροι, τα σκεύη, τα εργαλεία και τα κτήνη που είναι προορισμένα για την οικονομική του εκμετάλλευση, καθώς και όσα γεωργικά προϊόντα είναι αναγκαία για τη συνέχιση της καλλιέργειας έως τη νέα εσοδεία, όπως επίσης και τα λιπάσματα που βρίσκονται στο ακίνητο και προέρχονται απ' αυτό.
  ’ρθρο 961.
  Καρποί.
  Καρποί του πράγματος είναι τα προϊόντα του, καθώς και καθετί που αποκτά κανείς από το πράγμα σύμφωνα με τον προορισμό του.
  Καρποί δικαιώματος είναι οι πρόσοδοι που παρέχει το δικαίωμα σύμφωνα με τον προορισμό του.
  Καρποί είναι επίσης και οι πρόσοδοι που παρέχει το πράγμα ή το δικαίωμα με βάση κάποια έννομη σχέση (πολιτικοί καρποί).
  ’ρθρο 962.
  Ωφελήματα.
  Ωφελήματα είναι όχι μόνο οι καρποί του πράγματος ή του δικαιώματος αλλά και κάθε όφελος που παρέχει η χρήση του πράγματος ή του δικαιώματος.
  ’ρθρο 963.
  Όποιος έχει δικαίωμα να παίρνει τους φυσικούς καρπούς πράγματος ή δικαιώματος έως έναν ορισμένο χρόνο ή από έναν ορισμένο χρόνο παίρνει, εφόσον δεν 

ορίστηκε κάτι άλλο, μόνο εκείνους που αποχωρίστηκαν κατά τη διάρκεια του δικαιώματός του. Αν πρόκειται για πολιτικούς καρπούς, ιδίως μισθώματα, τόκους, μερίσματα ή άλλες κανονικά επαναλαμβανόμενες προσόδους, ο δικαιούχος, εφόσον δεν ορίστηκε κάτι άλλο, παίρνει όσο μέρος αναλογεί στη διάρκεια του δικαιώματός του.
  ’ρθρο 964.
  Ο υπόχρεος από το νόμο σε απόδοση καρπών έχει δικαίωμα αποζημίωσης για τις δαπάνες που καταβλήθηκαν για την παραγωγή των καρπών, εφόσον οι δαπάνες αυτές δεν υπερβαίνουν την αξία των καρπών.
  ’ρθρο 965.
  Βάρη του πράγματος.
  Όποιος φέρει τα βάρη του πράγματος έως έναν ορισμένο χρόνο ή από έναν ορισμένο χρόνο, αν τα βάρη αυτά είναι από τα περιοδικώς καταβαλλόμενα, ευθύνεται, εφόσον δεν ορίστηκε κάτι διαφορετικό, ανάλογα με τη διάρκεια της υποχρέωσής του. Όταν πρόκειται για άλλα βάρη, ευθύνεται για όσα έγιναν απαιτητά κατά τη διάρκεια της υποχρέωσής του.
  ’ρθρο 966.
  Πράγματα εκτός συναλλαγής.
  Πράγματα εκτός συναλλαγής είναι τα κοινά σε όλους, τα κοινόχρηστα και τα προορισμένα για την εξυπηρέτηση δημόσιων, δημοτικών, κοινοτικών ή θρησκευτικών σκοπών.
  ’ρθρο 967.
  Κοινόχρηστα.
  Πράγματα κοινής χρήσης είναι ιδίως τα νερά με ελεύθερη και αέναη ρόη, οι δρόμοι, οι πλατείες, οι γιαλοί, τα λιμάνια και οι όρμοι, οι όχθες πλεύσιμων ποταμών, οι μεγάλες λίμνες και οι όχθες τους.
  ’ρθρο 968.
  Κυριότητα σε κοινόχρηστα.
  Τα κοινόχρηστα πράγματα, εφόσον δεν ανήκουν σε δήμο ή κοινότητα, ή ο νόμος δεν ορίζει διαφορετικά, ανήκουν στο δημόσιο.
  ’ρθρο 969.
  Αν υπάρχει σύγκρουση μεταξύ περισσότερων δικαιουμένων να χρησιμοποιούν κοινόχρηστο νερό, προτιμάται κατά σειρά:1.η σπουδαιότερη χρήση για την κοινή ωφέλεια. 2.η χρήση που προάγει περισσότερο την κοινωνική οικονομία. 3.η αρχαιότερη. 4.η χρήση για επιχείρηση που συνδέεται με ορισμένο τόπο. 5.η χρήση προς όφελος του παροχθίου.
  ’ρθρο 970.
  Σε κοινόχρηστα πράγματα μπορούν να αποκτηθούν με παραχώρηση της αρχής κατά τους όρους του νόμου ιδιαίτερα ιδιωτικά δικαιώματα εφόσον με τα δικαιώματα αυτά εξυπηρετείται ή δεν αναιρείται η κοινή χρήση.
  ’ρθρο 971.
  Τα πράγματα εκτός συναλλαγής αποβάλλουν την ιδιότητά τους αυτή από τότε που έπαψε ο προορισμός τους για την κοινή χρήση ή για δημόσιο, δημοτικό, κοινοτικό ή θρησκευτικό σκοπό.
(Μετά τη σελ. 192,158) Σελ. 192,159
Τεύχος Ζ12-Σελ. 61
  
’ρθρο 972.
  Αδέσποτα, έρημος κλήρος.
  Τα αδέσποτα ακίνητα καθώς και οι περιουσίες όσων πεθαίνουν χωρίς κληρονόμο ανήκουν στο δημόσιο.
  ’ρθρο 973.
  Εμπράγματα δικαιώματα.
  Δικαιώματα που παρέχουν εξουσία άμεση και εναντίον όλων πάνω στο πράγμα (εμπράγματα δικαιώματα) είναι η κυριότητα, οι δουλείες, το ενέχυρο και η υποθήκη.
  ΚΕΦΑΛΑΙΟ ΔΕΥΤΕΡΟ
  ΝΟΜΗ
  ’ρθρο 974.
  Έννοια νομής και κατοχής.
  Όποιος απέκτησε τη φυσική εξουσία πάνω στο πράγμα (κατοχή) είναι νομέας του, αν ασκεί την εξουσία αυτή με διάνοια κυρίου.
  ’ρθρο 975.
  Νομή δικαιώματος ή οιονεί νομή.
  Στα δικαιώματα του ενεχύρου και των δουλειών η νομή συνίσταται στην άσκηση αυτών των δικαιωμάτων με διάνοια δικαιούχου.
  ’ρθρο 976.
  Κτήση νομής.
  Σε πράγμα που βρίσκεται στη νομή άλλου η νομή αποκτάται με παράδοση που γίνεται με τη βούληση του νομέα. Η συμφωνία όμως του έως τώρα νομέα μ' εκείνον που αποκτά αρκεί για την κτήση της νομής, όταν ο τελευταίος είναι σε θέση να ασκεί την εξουσία πάνω στο πράγμα.
  ’ρθρο 977.
  Παράδοση σ' εκείνον που αποκτά υπάρχει και όταν συμφωνηθεί ανάμεσα σ' αυτόν και στον έως τώρα νομέα να παραμείνει ο τελευταίος ή τρίτος στην κατοχή του πράγματος με βάση ορισμένη έννομη σχέση. Σ' αυτή την περίπτωση έναντι του τρίτου μεταβιβάζεται η νομή στον αποκτώντα αφότου γνωστοποιηθεί αυτό στον τρίτο από τον έως τώρα νομέα.
  ’ρθρο 978.
  Στα εμπορεύματα και γενικώς στα κινητά πράγματα που έχουν αποτεθεί σε αποθήκη ή έχουν παραληφθεί από μεταφορέα, αν έχει εκδοθεί γι' αυτά αποθετήριο έγγραφο ή φορτωτική, η μετάθεση της νομής γίνεται με μεταβίβαση του αποθετήριου εγγράφου ή της φορτωτικής.
  ’ρθρο 979.
  Κτήση μέσω άλλου.
  Η νομή αποκτάται με αντιπρόσωπο, όταν αυτός αποκτήσει τη φυσική εξουσία πάνω στο πράγμα με σκοπό να καταστήσει νομέα του τον αντιπροσωπευόμενο.
  ’ρθρο 980.
  ’σκηση μέσω άλλου.
  Η νομή ασκείται αυτοπροσώπως ή μέσω άλλου. 
  
Σελ. 192,160
Τεύχος Ζ12-Σελ. 62
  
  
Όποιος άρχισε να κατέχει στο όνομα άλλου, τεκμαίρεται, όσο διατηρεί την κατοχή, ότι κατέχει στο όνομα του άλλου.
  ’ρθρο 981.
  Απώλεια νομής.
  Η νομή χάνεται μόλις πάψει η φυσική εξουσία πάνω στο πράγμα ή εκδηλωθεί αντίθετη διάνοια του νομέα. Παροδικό από τη φύση του κώλυμα για την άσκηση της εξουσίας δεν επιφέρει απώλεια της νομής.
  ’ρθρο 982.
  Αν ο αντιπρόσωπος του νομέα ακινήτου θελήσει να αντιποιηθεί τη νομή, αυτή δεν χάνεται για το νομέα προτού λάβει γνώση της αντιποίησης.
  ’ρθρο 983.
  Η νομή μεταβιβάζεται στους κληρονόμους του νομέα.
  ’ρθρο 984.
  Προσβολή της νομής.
  Η νομή προσβάλλεται είτε με διατάραξη είτε με αποβολή του νομέα εφόσον αυτές γίνονται παράνομα και χωρίς τη θέλησή του.
  Η νομή που αποκτήθηκε με τέτοια αποβολή είναι επιλήψιμη. Το ελάττωμα αυτό της νομής αντιτάσσεται και κατά των κληρονόμων του νομέα. το ελάττωμα της νομής του προκατόχου αντιτάσσεται κατά του ειδικού διαδόχου μόνο αν αυτός το γνώριζε κατά την κτήση.
  ’ρθρο 985.
  Ο νομέας έχει δικαίωμα να αποκρούσει με τη βία κάθε διατάραξη ή απειλούμενη αποβολή από τη νομή.
  Ο νομέας κινητού από τον οποίο αφαιρέθηκε αυτό παράνομα έχει δικαίωμα να το ξαναπάρει με τη βία από το δράστη που συλλαμβάνεται ή καταδιώκεται επ' αυτοφώρω.
  Ο νομέας ακινήτου από τον οποίο αφαιρέθηκε αυτό παράνομα έχει δικαίωμα να το ξαναπάρει με τη βία αμέσως μετά την αποβολή.
  Τα ίδια δικαιώματα έχει ο νομέας που προσβλήθηκε και κατά των διαδόχων κατά των οποίων αντιτάσσεται το επιλήψιμο της νομής.
  ’ρθρο 986.
  Τα δικαιώματα του προηγούμενου άρθρου έχει αντί για το νομέα και εκείνος που ασκεί γι' αυτόν την εξουσία πάνω στο πράγμα, εφόσον βρίσκεται σε σχέση οικιακής ή υπηρεσιακής εξάρτησης από το νομέα και οφείλει να ακολουθεί τις οδηγίες του ως προς το πράγμα.
  ’ρθρο 987.
  Προστασία σε περίπτωση αποβολής.
  Ο νομέας που αποβλήθηκε παράνομα από τη νομή έχει δικαίωμα να αξιώσει την απόδοσή της απ' αυτόν που νέμεται επιλήψιμα απέναντί του. Αξίωση αποζημίωσης σύμφωνα με τις διατάξεις για τις αδικοπραξίες δεν αποκλείεται.
  ’ρθρο 988.
  Η αγωγή αποβολής είναι απαράδεκτη, αν εκείνος που αποβλήθηκε είχε αποκτήσει τη νομή επιλήψιμα απέναντι στον τωρινό νομέα ή στους δικαιοπαρόχους του μέσα στο τελευταίο έτος πριν από την αποβολή του.

  
’ρθρο 989.
  Προστασία σε περίπτωση διατάραξης.
  Ο νομέας που διαταράχτηκε παράνομα έχει δικαίωμα να αξιώσει την παύση της διατάραξης καθώς και την παράλειψή της στο μέλλον. Αξίωση αποζημίωσης κατά τις διατάξεις για τις αδικοπραξίες δεν αποκλείεται.
  ’ρθρο 990.
  Η αγωγή διατάραξης είναι απαράδεκτη, αν εκείνος που διαταράχτηκε είχε αποκτήσει τη νομή επιλήψιμα απέναντι σ' αυτόν που τη διατάραξε ή τους δικαιοπαρόχους του μέσα στο τελευταίο έτος πριν από τη διατάραξή του.
  ’ρθρο 991.
  Ο εναγόμενος για διατάραξη ή αποβολή δεν μπορεί να επικαλεστεί δικαίωμα που του παρέχει εξουσία πάνω στο πράγμα παρά μόνο αν το δικαίωμα έχει αναγνωριστεί τελεσίδικα σε δίκη ανάμεσα σ' αυτόν και τον ενάγοντα.
  ’ρθρο 992.
  Παραγραφή
  Οι αξιώσεις από την αποβολή και τη διατάραξη παραγράφονται μετά ένα έτος από την αποβολή ή τη διατάραξη.
  ’ρθρο 993.
  Νομέας μέρους πράγματος
  Τα δικαιώματα από την προσβολή της νομής έχει και εκείνος που νέμεται μέρος μόνο του πράγματος, ιδίως χωριστά διαμερίσματα κατοικιών ή άλλους χώρους.
  ’ρθρο 994.
  Νομή περισσοτέρων κατ' ιδανικά μέρη.
  Αν νέμονται περισσότεροι το ίδιο πράγμα κατ' ιδανικά μέρη, καθένας απ' αυτούς έχει κατά τρίτων τα δικαιώματα από την προσβολή της νομής. Στις μεταξύ τους σχέσεις δεν παρέχεται η προστασία από τη νομή εφόσον πρόκειται για τα όρια της χρήσης του πράγματος που αρμόζει στον καθένα.
  ’ρθρο 995.
  Πράγμα που περιήλθε σε ξένο ακίνητο.
  Αν ξέφυγε κινητό πράγμα από την εξουσία του νομέα και περιήλθε σε ξένο ακίνητο, ο νομέας του ακινήτου έχει υποχρέωση να επιτρέψει την αναζήτηση και την ανάληψη. έχει όμως αξίωση αποζημίωσης για τις ζημίες από την αναζήτηση.
  ’ρθρο 996.
  Προστασία οιονεί νομής.
  Ο νομέας δικαιώματος ενεχύρου ή δουλείας έχει σε περίπτωση παράνομης διατάραξης ή αποβολής τις αγωγές της νομής.
  ’ρθρο 997.
  Προστασία κατόχου.
  Σε περίπτωση παράνομης διατάραξης της νομής πράγματος ή δικαιώματος ή αποβολής απ' αυτήν έχει κατά τρίτων τις αγωγές της νομής και εκείνος που απέκτησε την κατοχή του πράγματος ή του δικαιώματος από το νομέα ως μισθωτής ή θεματοφύλακας ή με άλλη παρόμοια σχέση.
  
’ρθρο 998.
  Προστασία κατά κατόχου.
  Εναντίον εκείνου που κατέχει με βάση τη σχέση του προηγούμενου άρθρου ο νομέας έχει, εφόσον συντρέχουν οι όροι του νόμου, τις αγωγές για τη νομή.
  ΚΕΦΑΛΑΙΟ ΤΡΙΤΟ
  Η ΚΥΡΙΟΤΗΤΑ ΓΕΝΙΚΑ
  ΚΑΙ ΤΟ ΠΕΡΙΕΧΟΜΕΝΟ ΤΗΣ
  ’ρθρο 999.
  Αντικείμενο κυριότητας.
  Αντικείμενο κυριότητας είναι μόνο πράγματα ή όσα θεωρούνται πράγματα από το νόμο.
  ’ρθρο 1000.
  Περιεχόμενο κυριότητας.
  Ο κύριος του πράγματος μπορεί, εφόσον δεν προσκρούει στο νόμο ή σε δικαιώματα τρίτων, να το διαθέτει κατ' αρέσκειαν και να αποκλείει κάθε ενέργεια άλλου πάνω σε αυτό.
  ’ρθρο 1001.
  Η κυριότητα πάνω σε κάθε ακίνητο εκτείνεται, εφόσον ο νόμος δεν ορίζει διαφορετικά, στο χώρο πάνω και κάτω από το έδαφος. Δεν μπορεί όμως ο κύριος να απαγορεύσει ενέργεια που επιχειρείται σε τέτοιο ύψος ή βάθος ώστε να μην εξαρτά κανένα συμφέρον από την απαγόρευση.
  ’ρθρο 1002.
  Ιδιοκτησία ορόφου.
  Κυριότητα χωριστή σε όροφο οικοδομής ή σε διαμέρισμα ορόφου μπορεί να συσταθεί μόνο με δικαιοπραξία του κυρίου του όλου ακινήτου. Όροφοι θεωρούνται και τα υπόγεια καθώς και τα δωμάτια κάτω από τη στέγη.
  ’ρθρο 1003.
  Περιορισμοί κυριότητας, εκπομπές.
  Ο κύριος ακινήτου έχει υποχρέωση να ανέχεται την εκπομπή καπνού, αιθάλης, αναθυμιάσεων, θερμότητας, θορύβου, δονήσεων ή άλλες παρόμοιες επενέργειες που προέρχονται από άλλο ακίνητο, εφόσον αυτές δεν παραβλάπτουν σημαντικά τη χρήση του ακινήτου του ή προέρχονται από χρήση συνήθη για ακίνητα της περιοχής του κτήματος από το οποίο προκαλείται η βλάβη.
  ’ρθρο 1004.
  Επιβλαβείς εγκαταστάσεις.
  Ο κύριος ακινήτου έχει δικαίωμα να απαγορεύσει την κατασκευή ή τη διατήρηση εγκαταστάσεων στο γειτονικό ακίνητο εφόσον από την ύπαρξη ή χρήση τους προβλέπονται με βεβαιότητα παράνομες επενέργειες στο ακίνητό του.
  ’ρθρο 1005.
  Αν στην περίπτωση του προηγούμενου άρθρου η εγκατάσταση επιχειρείται ύστερα από άδεια της αρχής που απαιτεί ο νόμος ή ύστερα από την τήρηση ειδικών όρων που τάσσει ο νόμος, άρση της εγκατάστασης μπορεί να απαιτηθεί μόνο αφότου επήλθαν πράγματι οι βλαπτικές επενέργειες απ' αυτήν πάνω στο ακίνητο.
(Μετά τη σελ. 192,160) Σελ. 192,161
Τεύχος Ζ12 - Σελ. 63
  
  
’ρθρο 1006.
  Κίνδυνος πτώσης οικοδομής.
  Αν υπάρχει κίνδυνος να πέσει ολικά ή κατά ένα μέρος οικοδομή ή άλλο έργο και από την πτώση αυτή απειλείται βλάβη στο γειτονικό ακίνητο, ο κύριός του έχει δικαίωμα να απαιτήσει από εκείνον που θα ευθύνεται σε αποζημίωση σύμφωνα με τις διατάξεις για τις αδικοπραξίες, να λάβει τα μέτρα που απαιτούνται για την αποτροπή του κινδύνου.
  ’ρθρο 1007.
  Ανόρυξη κοντά στα θεμέλια του γείτονα.
  Δεν επιτρέπεται να σκάβεται το ακίνητο σε τέτοιο βάθος, ώστε το έδαφος του γειτονικού ακινήτου να στερηθεί το απαιτούμενο έρεισμα, εκτός αν έχει ληφθεί πρόνοια να στερεωθεί αρκετά το έδαφος με άλλο τρόπο.
  ’ρθρο 1008.
  Ρίζες ή κλαδιά του γειτονικού ακινήτου.
  Ο κύριος ακινήτου μπορεί να κόψει και να κρατήσει για τον εαυτό του τις ρίζες δέντρων του γειτονικού ακινήτου που εισχωρούν στο κτήμα του. Το ίδιο ισχύει και για τα κλαδιά των δέντρων του γειτονικού ακινήτου που εκτείνονται πάνω από το κτήμα του, εφόσον τάχθηκε προηγουμένως στο νομέα του γειτονικού ακινήτου εύλογη προθεσμία για να τα κόψει.
  Το δικαίωμα αυτό δεν παρέχεται, αν οι ρίζες ή τα κλαδιά δεν εμποδίζουν τη χρήση του ακινήτου.
  ’ρθρο 1009.
  Καρποί που πέφτουν σε γειτονικό ακίνητο.
  Καρποί που πέφτουν στο γειτονικό ακίνητο από κάποιο δέντρο λογίζονται καρποί του ακινήτου στο οποίο πέφτουν. Η διάταξη δεν ισχύει αν αυτό το ακίνητο είναι κοινόχρηστο.
  ’ρθρο 1010
  Ενοικοδόμηση κατά ένα μέρος σε γειτονικό
ακίνητο.
  Αν ο κύριος ακινήτου, ανεγείροντας πάνω σ' αυτό οικοδομή, την επεκτείνει καλόπιστα στο γειτονικό γήπεδο και ο κύριος του γηπέδου δεν διαμαρτυρήθηκε καθόλου πριν από την ανέγερση της οικοδομής κατά μεγάλο μέρος, το δικαστήριο μπορεί κατά εύλογη κρίση να επιδικάσει την κυριότητα του γηπέδου που καταλήφθηκε στον κύριο του ακινήτου που οικοδομήθηκε? η επιδίκαση γίνεται έναντι καταβολής της αξίας του γηπέδου κατά το χρόνο της κατάληψής του και αποκατάστασης κάθε άλλης ζημίας, ιδίως από την τυχόν μείωση της αξία του υπολοίπου.
  ’ρθρο 1011.
  Η διάταξη του προηγούμενου άρθρου εφαρμόζεται αναλόγως και όταν από την επέκταση της οικοδομής στο γειτονικό γήπεδο και την επιδίκαση βλάπτονται άλλοι που έχουν εμπράγματο δικαίωμα πάνω σ' αυτό.
  ’ρθρο 1012.
  Υποχρέωση παροχής διόδου.
  Αν ακίνητο στερείται την αναγκαία δίοδο προς το δρόμο, έχει δικαίωμα ο κύριός του να απαιτήσει δίοδο από τους γείτονες έναντι ανάλογης αποζημίωσης.
Σελ. 192,162
Τεύχος Ζ12 - Σελ. 64
  
’ρθρο 1013.
  Η κατεύθυνση της διόδου και η έκταση του δικαιώματος για τη χρήση της, καθώς και η αποζημίωση που πρέπει να καταβληθεί, καθορίζονται με δικαστική απόφαση.
  ’ρθρο 1014.
  Δεν υπάρχει υποχρέωση των γειτόνων να παράσχουν δίοδο αν η συγκοινωνία του ακινήτου προς το δημόσιο δρόμο έπαψε με αυτόβουλη πράξη ή παράλειψη του κυρίου του ακινήτου.
  ’ρθρο 1015.
  Αν εξαιτίας της εκποίησης μέρους του ακινήτου αποκόπηκε η συγκοινωνία προς το δημόσιο δρόμο του μέρους που εκποιήθηκε ή του μέρους που απέμεινε, έχει υποχρέωση να παράσχει δίοδο ο κύριος του μέρους από όπου γινόταν έως τώρα η συγκοινωνία. Με την εκποίηση μέρους εξομοιώνεται και η εκποίηση ενός από περισσότερα ακίνητα που ανήκουν στον ίδιο κύριο.
  ’ρθρο 1016.
  Εκείνος που παρακωλύεται ή διαταράσσεται στη χρήση της διόδου προστατεύεται σύμφωνα με τις διατάξεις για την προστασία των πραγματικών δουλειών, οι οποίες εφαρμόζονται αναλόγως.
  ’ρθρο 1017.
  Αν ανοίχτηκε νέα δίοδος ή από άλλο λόγο έπαψε η ανάγκη εκείνης που είχε συσταθεί, ο κύριος του ακινήτου πάνω στο οποίο βρίσκεται έχει δικαίωμα να απαιτήσει την κατάργησή της αποδίδοντας την αποζημίωση που είχε καταβληθεί.
  ’ρθρο 1018.
  Ανοχή επισκευών.
  Αν απαιτείται για την επισκευή ή την ανακαίνιση κτιρίου η είσοδος και η κυκλοφορία του εργαζόμενου προσωπικού στο γειτονικό ακίνητο ή η παροδική τοποθέτηση σ' αυτό εγκαταστάσεων ή οικοδομικού υλικού, έχει υποχρέωση ο κύριος του γειτονικού ακινήτου, εφόσον δεν παρακωλύεται σοβαρά η χρήση του, να ανεχθεί αυτές τις ενέργειες έναντι αποζημίωσης ή παροχής ασφάλειας για την τυχόν ζημία.
  ’ρθρο 1019.
  Ορόσημα όμορων ακινήτων.
  Ο κύριος ακινήτου έχει δικαίωμα να απαιτήσει από τον κύριο του γειτονικού κτήματος να κατασκευάσουν από κοινού και με κοινή δαπάνη σταθερά ορόσημα ή να αποκαταστήσουν τα ορόσημα που μετακινήθηκαν ή έχουν φθαρεί.
  ’ρθρο 1020.
  Κανονισμός ορίων
  Σε περίπτωση σύγχυσης των ορίων χωρεί κανονισμός τους από το δικαστήριο. Αν είναι ανέφικτη η εξακρίβωσή τους, προσδιορίζονται σύμφωνα με την υπάρχουσα κατάσταση της νομής. Αν δεν μπορεί και αυτή να εξακριβωθεί, κατανέμεται η αμφισβητούμενη έκταση κατά ίσο μέρος στο καθένα από τα ακίνητα.

  
’ρθρο 1021.
  Διαχώρισμα συνεχόμενων ακινήτων.
  Αν δύο ακίνητα χωρίζονται με μονοπάτι ή άλλη λωρίδα γης ή φράχτη ή τοίχο ή τάφρο ή άλλο κατασκεύασμα που εξυπηρετεί και τα δύο ακίνητα, τεκμαίρεται ότι οι κύριοί τους έχουν δικαίωμα κοινής χρήσης αυτών των διαχωρισμάτων εφόσον από τα εξωτερικά σημεία ή την τοπική συνήθεια δεν προκύπτει αποκλειστική χρήση του ενός απ' αυτούς.
  ’ρθρο 1022.
  Αν στην περίπτωση του προηγούμενου άρθρου η χρήση του κατασκευάσματος είναι κοινή για τους δύο γείτονες, καθένας απ' αυτούς έχει δικαίωμα να το χρησιμοποιεί σύμφωνα με τον προορισμό του χωρίς να παρακωλύεται η χρήση του άλλου. Οι δαπάνες για τη συντήρηση βαρύνουν εξίσου και τους δύο. Εφόσον ο ένας απ' αυτούς έχει συμφέρον να διατηρηθεί το κατασκεύασμα, αυτό δεν μπορεί να καταργηθεί ή να μεταβληθεί χωρίς τη συναίνεσή του. Κατά τα λοιπά εφαρμόζονται στις μεταξύ τους σχέσεις οι διατάξεις για την κοινωνία.
  ’ρθρο 1023.
  Δέντρο στο όριο.
  Το δέντρο που βρίσκεται πάνω στα όρια είναι κοινό και των δύο γειτόνων.
  Εφόσον δεν χρησιμεύει ως ορόσημο, έχει δικαίωμα καθένας από τους γείτονες να απαιτήσει την αποκοπή του.
  ’ρθρο 1024.
  Υποχρεώσεις από τη ροή των νερών.
  Τα αγροτικά ακίνητα που βρίσκονται χαμηλότερα δέχονται τα νερά που τρέχουν φυσικά και χωρίς χειροποίητο έργο απ' αυτά που βρίσκονται ψηλότερα. Στον κύριο του χαμηλότερου ή του ψηλότερου ακινήτου απαγορεύεται κατασκεύασμα που εμποδίζει ή μεταβάλλει τη φυσική ροή.
  ’ρθρο 1025.
  Ο κύριος του ακινήτου έχει υποχρέωση να ανέχεται την επισκευή ή την αποκατάσταση των κατασκευασμάτων που υπάρχουν σ' αυτό για την περιστολή της φοράς του νερού, εφόσον γίνεται χωρίς βλάβη του. Η δαπάνη βαρύνει εκείνους που ωφελούνται ανάλογα με την ωφέλειά τους.
  ’ρθρο 1026.
  Βρόχινο νερό της στέγης.
  Ο κύριος οικοδομής έχει υποχρέωση να κατασκευάσει τη στέγη έτσι ώστε τα νερά της βροχής να μη φέρονται προς το κτήμα του γείτονα.
  ’ρθρο 1027.
  Νερό για τη χρήση χωριού.
  Ο κύριος του ακινήτου δεν μπορεί χρησιμοποιώντας το νερό της πηγής που υπάρχει στο ακίνητο ή ανοίγοντας πηγάδι σ' αυτό, να αποκόψει ή να μειώσει σημαντικά το νερό που χρησιμοποιείται ήδη από τους κατοίκους χωριού για τις ανάγκες τους.
  ’ρθρο 1028.
  Υποχρεώσεις αυτού που έχει πηγάδι ή πηγή.
  Ο κύριος ακινήτου στο οποίο υπάρχει πηγή ή πηγάδι έχει υποχρέωση, χωρίς δική του στέρηση, να χορηγεί έναντι αποζημίωσης στον κύριο του γειτονικού κτήματος το νερό το απαραίτητο για τις οικιακές του ανάγκες, εφόσον η προμήθεια νερού από αλλού είναι σ' αυτόν δυνατή μόνο με δυσανάλογη δαπάνη.
  ’ρθρο 1029.
  Διοχέτευση διαμέσου ξένου αγρού.
  Ο κύριος ακινήτου έχει δικαίωμα έναντι αποζημίωσης να 

απαιτήσει τη διοχέτευση νερού πηγής ή πηγαδιού ή ποταμού διαμέσου ξένου αγροτικού ακινήτου, εφόσον έχει δικαίωμα πάνω στο νερό αυτό. Η διοχέτευση γίνεται με τον περισσότερο πρόσφορο και λιγότερο επαχθή τρόπο για το ακίνητο που επιβαρύνεται.
  ’ρθρο 1030.
  Όποιος διοχετεύει νερό σύμφωνα με το προηγούμενο άρθρο διαμέσου ξένου ακινήτου έχει υποχρέωση να κατασκευάσει ό,τι είναι αναγκαίο, ώστε από τη διοχέτευση αυτή να μην παρακωλύονται τρίτοι, κύριοι παρακείμενων ακινήτων, στην άσκηση των δικαιωμάτων τους.
  ’ρθρο 1031.
  Σωλήνες διαμέσου ξένου ακινήτου.
  Ο κύριος ακινήτου έχει υποχρέωση, αφού ληφθεί υπόψη και το δικό του συμφέρον, να επιτρέπει έναντι ανάλογης αποζημίωσης την εναέρια ή την υπόγεια διέλευση διαμέσου του ακινήτου σωλήνων νερού ή φωταερίου ή ηλεκτρικών καλωδίων για την εξυπηρέτηση άλλων ακινήτων. Η εγκατάσταση γίνεται με τον περισσότερο πρόσφορο και λιγότερο επαχθή τρόπο για το ακίνητο που επιβαρύνεται. Ο κύριος αυτού του ακινήτου έχει δικαίωμα να απαιτήσει τη μετατόπιση της εγκατάστασης σε άλλη θέση του ακινήτου με δαπάνες εκείνου που έχει δικαίωμα διέλευσης.
  ’ρθρο 1032.
  Παραγραφή περιορισμών.
  Οι αξιώσεις από τα άρθρα 1004 έως 1007, 1012, 1015, 1018, 1019, 1020, 1023 παρ. 2, 1029 και 1031 δεν υπόκεινται σε παραγραφή.
  ΚΕΦΑΛΑΙΟ ΤΕΤΑΡΤΟ
  ΚΤΗΣΗ ΚΥΡΙΟΤΗΤΑΣ
  ’ρθρο 1033.
  Κτήση ακινήτου με σύμβαση.
  Για τη μεταβίβαση της κυριότητας ακινήτου απαιτείται συμφωνία μεταξύ του κυρίου και εκείνου που την αποκτά, ότι μετατίθεται σ' αυτόν η κυριότητα για κάποια νόμιμη αιτία. Η συμφωνία γίνεται με συμβολαιογραφικό έγγραφο και υποβάλλεται σε μεταγραφή.
  ’ρθρο 1034.
  Κτήση κινητού με σύμβαση.
  Για τη μεταβίβαση της κυριότητας κινητού απαιτείται παράδοση της νομής του από τον κύριο σ' αυτόν που την αποκτά και συμφωνία των δύο ότι μετατίθεται η κυριότητα.
  ’ρθρο 1035.
  Αν το κινητό βρίσκεται στη νομή τρίτου, αρκεί για τη μεταβίβαση της κυριότητάς του η εκχώρηση της διεκδικητικής αγωγής κατά του τρίτου.
  ’ρθρο 1036.
  Κτήση κινητού από μη κύριο.
  Με την εκποίηση κινητού κατά το άρθρο 1034 εκείνος που αποκτά γίνεται κύριος και αν ακόμη η κυριότητα του πράγματος δεν ανήκει σ' αυτόν που εκποιεί, εκτός αν το κατά το χρόνο της παράδοσης της νομής εκείνος που αποκτά βρίσκεται σε κακή πίστη.
  Η διάταξη αυτή εφαρμόζεται ιδίως όταν η χωρίς δικαίωμα εκποίηση γίνεται από εκείνον που έχει δικαίωμα επικαρπίας ή ενεχύρου πάνω στο πράγμα, ή από το μισθωτό ή το θεματοφύλακα, ή εκείνον που βρίσκεται σε άλλη παρόμοια σχέση με τον κύριο.
(Μετά τη σελ. 192,162) Σελ. 192,163
Τεύχος Ζ12 - Σελ. 65
  
  
’ρθρο 1037.
  Στην περίπτωση του προηγούμενου άρθρου εκείνος που αποκτά βρίσκεται σε κακή πίστη, αν γνωρίζει ή αγνοεί από βαριά αμέλεια ότι το κινητό πράγμα δεν ανήκει κατά κυριότητα σ' αυτόν που εκποιεί.
  ’ρθρο 1038.
  Πράγματα από κλοπή ή απώλεια.
  Η μεταβίβαση κινητού από μη κύριο σ' εκείνον που αποκτά καλόπιστα δεν επέρχεται, αν το μεταβιβαζόμενο έχει ξεφύγει από τη νομή του κυρίου με κλοπή ή με απώλεια.
  ’ρθρο 1039.
  Αν πρόκειται για χρήματα ή ανώνυμους τίτλους, η μεταβίβαση από μη κύριο σε εκείνον που αποκτά καλόπιστα επέρχεται και αν ακόμα αυτά είχαν ξεφύγει από τη νομή του κυρίου με κλοπή ή με απώλεια. Το ίδιο ισχύει και όταν πρόκειται για άλλα κινητά πράγματα που εκποιούνται σε δημόσιο πλειστηριασμό ή σε εμποροπανήγυρη ή αγορά.
  ’ρθρο 1040.
  Δικαιώματα τρίτων πάνω στο κινητό
  που μεταβιβάστηκε.
  Με τη μεταβίβαση του κινητού πράγματος στην κυριότητα εκείνου που το αποκτά, αποσβήνονται εμπράγματα δικαιώματα τρίτων που τυχόν υπάρχουν πάνω σ' αυτό, εκτός αν εκείνος που αποκτά ήταν κακόπιστος ως προς το δικαίωμα του τρίτου κατά το χρόνο της παράδοσης της νομής.
  ’ρθρο 1041.
  Τακτική χρησικτησία.
  Εκείνος που έχει στη νομή του με καλή πίστη και με νόμιμο τίτλο πράγμα κινητό για μια τριετία και ακίνητο για μια δεκαετία, γίνεται κύριος του πράγματος (τακτική χρησικτησία).
  ’ρθρο 1042.
  Έννοια καλής πίστης.
  Ο νομέας βρίσκεται σε καλή πίστη στην περίπτωση του προηγούμενου άρθρου, όταν χωρίς βαριά αμέλεια έχει την πεποίθηση ότι απέκτησε την κυριότητα.
  ’ρθρο 1043.
  Νομιζόμενος τίτλος.
  Για τη χρησικτησία αρκεί και ο νομιζόμενος τίτλος, εφόσον δικαιολογείται η καλή πίστη του νομέα.
  Στα ακίνητα δεν υπάρχει νομιζόμενος τίτλος χωρίς μεταγραφή, στις περιπτώσεις που αυτή απαιτείται.
  ’ρθρο 1044.
  Μεταγενέστερη κακή πίστη.
  Η καλή πίστη πρέπει να υπάρχει κατά το χρόνο της απόκτησης της νομής. Η μεταγενέστερη κακή πίστη δεν βλάπτει.
  
  
Σελ. 192,164
Τεύχος Ζ12 - Σελ. 66
  
  
’ρθρο 1045.
  Έκτακτη χρησικτησία.
  Εκείνος που έχει στη νομή του για μια εικοσαετία πράγμα κινητό ή ακίνητο, γίνεται κύριος (έκτακτη χρησικτησία).
  ’ρθρο 1046.
  Τεκμήριο νομής.
  Εκείνος που έχει στη νομή του το πράγμα κατά την έναρξη και τη λήξη ορισμένης χρονικής περιόδου, τεκμαίρεται ότι το νέμεται και κατά τον ενδιάμεσο χρόνο.
  ’ρθρο 1047.
  Αναστολή χρησικτησίας.
  Η χρησικτησία δεν αρχίζει και, αν έχει αρχίσει, δεν συνεχίζεται κατά το διάστημα που αναστέλλεται η παραγραφή της διεκδικητικής αγωγής, ή εμποδίζεται σύμφωνα με το νόμο η συμπλήρωση της παραγραφής αυτής.
  ’ρθρο 1048.
  Διακοπή χρησικτησίας.
  Η χρησικτησία διακόπτεται με την απώλεια της νομής? Η διακοπή λογίζεται ότι δεν επήλθε, αν αυτός που έχασε τη νομή την ανέκτησε μέσα σε ένα έτος, ή αργότερα αλλά με αγωγή που ασκήθηκε μέσα στο έτος.
  ’ρθρο 1049.
  Η χρησικτησία διακόπτεται με την έγερση της διεκδικητικής αγωγής εναντίον αυτού που χρησιδεσπόζει ή αυτού που κατέχει στο όνομα εκείνου. Η διακοπή επέρχεται μόνο υπέρ του ενάγοντος. Οι διατάξεις για τη διακοπή της παραγραφής με την έγερση της αγωγής εφαρμόζονται αναλόγως.
  ’ρθρο 1050.
  Αν η χρησικτησία διακόπηκε, ο χρόνος που πέρασε έως τη διακοπή δεν υπολογίζεται. Νέα χρησικτησία μπορεί να αρχίσει μόνο μετά τη λήξη της διακοπής.
  ’ρθρο 1051.
  Προσαύξηση χρόνου.
  Εκείνος που απέκτησε τη νομή του πράγματος με καθολική ή ειδική διαδοχή μπορεί να συνυπολογίσει το δικό του χρόνο χρησικτησίας στο χρόνο χρησικτησίας του δικαιοπαρόχου.
  ’ρθρο 1052.
  Ο χρόνος χρησικτησίας που διανύθηκε υπέρ του νομέα κληρονομίας υπολογίζεται υπέρ του πραγματικού κληρονόμου.
  ’ρθρο 1053.
  Ενέργεια χρησικτησίας κατά τρίτου.
  Όταν αποκτηθεί η κυριότητα του πράγματος με χρησικτησία, επέρχεται απόσβεση και των εμπράγματων δικαιωμάτων τρίτων που τυχόν υπάρχουν πάνω σ' αυτό, εκτός αν αυτός που χρησιδεσπόζει δεν βρισκόταν κατά την κτήση της νομής σε καλή πίστη ως προς το δικαίωμα του τρίτου. Ο χρόνος της χρησικτησίας πρέπει να περάσει και ως προς το δικαίωμα του τρίτου. Για τον υπολογισμό αυτού του χρόνου εφαρμόζονται οι διατάξεις για τη χρησικτησία της κυριότητας του πράγματος.
  
’ρθρο 1054.
  Ανεπίδεκτα χρησικτησίας.
  Ανεπίδεκτα χρησικτησίας, τακτικής ή έκτακτης, είναι τα εκτός συναλλαγής πράγματα.
  Πράγματα που εξαιρούντα
από τη χρησικτησία
  "’ρθρ.1055.-Εξαιρούνται από την τακτική ή έκτακτη χρησικτησία, τα πράγματα που ανήκουν σε πρόσωπα, τα οποία τελούν υπό γονική μέριμνα, επιτροπεία ή δικαστική συμπαράσταση ενόσω διαρκούν αυτές οι καταστάσεις".
  Το άρθρ. 1055, αντικαταστάθηκε ως άνω από το άρθρ. 22 Νόμ. 2447/19-30 Δεκ. 1996, (ΦΕΚ Α' 278), κατωτ. αριθ. 11.
  ’ρθρο 1056.
  Κτήση με προσκύρωση κλπ.
  Με επιδίκαση από το δικαστήριο ή με προσκύρωση από δημόσια αρχή αποκτάται η κυριότητα μόνο στις περιπτώσεις που ορίζει ο νόμος.
  ’ρθρο 1057.
  Κτήση με ένωση.
  Αν κινητό ενωθεί με ακίνητο έτσι, ώστε να γίνει συστατικό του, η κυριότητα του ακινήτου εκτείνεται και στο κινητό.
  ’ρθρο 1058.
  Συνάφεια.
  Αν κινητά που ανήκουν σε διαφορετικούς κυρίους ενωθούν έτσι, ώστε να γίνουν συστατικά ενιαίου πράγματος, οι έως τώρα κύριοί τους γίνονται συγκύριοι του πράγματος κατά μέρη που προσδιορίζονται από την αξία που έχουν τα πράγματα κατά το χρόνο της ένωσης.
  Αν το ένα από τα πράγματα πρέπει να θεωρηθεί ως το κύριο, ο κύριος του πράγματος αυτού αποκτά κυριότητα στο όλο.
  ’ρθρο 1059.
  Σύμμιξη, σύγχυση.
  Η διάταξη του προηγούμενου άρθρου εφαρμόζεται αναλόγως και όταν κινητά αναμιχθούν έτσι, ώστε ο χωρισμός τους να αποβαίνει αδύνατος ή να απαιτεί δυσανάλογες δαπάνες.
  ’ρθρο 1060.
  Εφόσον με την ένωση ή την ανάμιξη αποσβήνεται η κυριότητα πράγματος, αποσβήνονται και τα εμπράγματα δικαιώματα άλλων που υπάρχουν πάνω σ' αυτό.
  ’ρθρο 1061.
  Ειδοποιία.
  Εκείνος που παράγει με επεξεργασία ή μετάπλαση ξένης ύλης νέο κινητό πράγμα, αποκτά την κυριότητα πάνω σ' αυτό μόνο εφόσον η αξία της εργασίας που κατέβαλε είναι προφανώς ανώτερη από την αξία της ύλης. Ως επεξεργασία θεωρείται και η γραφή, η ζωγραφική, η ιχνογραφία, η φωτογραφία, η εκτύπωση, η χαρακτική, καθώς και κάθε άλλη παρόμοια επεξεργασία της επιφάνειας.
  Εφόσον αποσβήνεται η κυριότητα πάνω στην ύλη, αποσβήνονται και τα εμπράγματα δικαιώματα τρίτων που υπάρχουν πάνω σ' αυτήν.
  
’ρθρο 1062.
  Αν εκείνος που παρήγαγε το νέο πράγμα δεν ήταν καλόπιστος, το δικαστήριο μπορεί κατά εύλογη κρίση να επιδικάσει την κυριότητα στον κύριο της ύλης.
  ’ρθρο 1063.
  Αποζημίωση για απόσβεση κυριότητας.
  Εκείνος που έχασε την κυριότητά του ή άλλο εμπράγματο δικαίωμα εξαιτίας της ένωσης, της ανάμιξης, της επεξεργασίας ή της μετάπλασης, έχει απαίτηση εναντίον εκείνου που ωφελήθηκε, σύμφωνα με τις διατάξεις για τον αδικαιολόγητο πλουτισμό, με επιφύλαξη του τυχόν δικαιώματός του για αποζημίωση από αδικοπραξία ή για απόδοση δαπανών ή για αφαίρεση κατασκευάσματος.
  Αξίωση για επαναφορά της προηγούμενης κατάστασης αποκλείεται.
  ’ρθρο 1064
  Κτήση καρπών.
  Με την επιφύλαξη των διατάξεων των άρθρων 1065 και 1066, η κυριότητα των προϊόντων ή άλλων συστατικών του πράγματος ανήκει και μετά τον αποχωρισμό στον κύριο του πράγματος.
  ’ρθρο 1065.
  Με την επιφύλαξη της διάταξης του επόμενου άρθρου, εκείνος που έχει δικαίωμα να αποκτήσει τα προϊόντα ή άλλα συστατικά πράγματος δυνάμει δικαιώματος πάνω στο ξένο πράγμα, τα αποκτά με τον αποχωρισμό.
  ’ρθρο 1066.
  Εκείνος που νέμεται το πράγμα με καλή πίστη αποκτά με τον αποχωρισμό την κυριότητα των καρπών ή άλλων προϊόντων που θεωρούνται ως καρποί, εφόσον κατά τον αποχωρισμό βρίσκεται σε καλή πίστη. Το ίδιο ισχύει και γι' αυτόν που έχει καλόπιστη νομή επικαρπίας πάνω στο πράγμα.
  ’ρθρο 1067.
  Εκείνος που έχει δικαίωμα από ενοχική σχέση με τον κύριο του πράγματος ή με άλλο δικαιούχο, να πάρει τα προϊόντα ή άλλα συστατικά του πράγματος, γίνεται κύριο όταν αποκτήσει τη νομή τους.
  ’ρθρο 1068.
  Η διάταξη του προηγούμενου άρθρου εφαρμόζεται και αν αυτός που παραχώρησε με ενοχική σχέση σε τρίτον το δικαίωμα να πάρει τα προϊόντα ή άλλα συστατικά, δεν είχε τέτοιο δικαίωμα, ο τρίτος όμως κατά το χρόνο που αποκτά τη νομή τους βρίσκεται σε καλή πίστη και εκείνος, που παραχώρησε είναι νομέας του πράγματος.
  ’ρθρο 1069.
  Πρόσχωση.
  Το έδαφος που προστίθεται από τον ποταμό λίγο λίγο και ανεπαίσθητα σε παραποτάμιο κτήμα, ανήκει στον κύριο του κτήματος.
  
  
(Αντί για τη σελ. 192,165) Σελ. 192,165(α)
Τεύχος 1255 - Σελ. 85
  
  
’ρθρο 1070.
  Απόσπαση παραποτάμιου τμήματος.
  Αν από τη φορά του νερού του ποταμού αποσπάστηκε απότομα τμήμα γης από ένα κτήμα και ενώθηκε σε άλλο κτήμα της ίδιας ή της άλλης όχθης, η κυριότητα δεν χάνεται, αν μέσα σε ένα έτος ο κύριος επανακτήσει τη νομή του τμήματος που αποσπάστηκε ή εγείρει γι' αυτό αγωγή.
  ’ρθρο 1071.
  Νησί σε ποταμό.
  Το νησί που πρόβαλε σε ποταμό μη πλεύσιμο ανήκει στους κυρίους των παραποτάμιων κτημάτων. Σε καθένα από αυτούς ανήκει το τμήμα, που περιλαμβάνεται μεταξύ νοητής γραμμής κατά μήκος και στη μέση του ποταμού και γραμμών που σύρονται κάθετα προς αυτήν από την άκρη της πλευράς του κάθε κτήματος.
  ’ρθρο 1072.
  Κοίτη που εγκαταλείφθηκε.
  Η κοίτη ποταμού μη πλεύσιμου που εγκαταλείφθηκε ανήκει στους κυρίους των παραποτάμιων κτημάτων. Η διάταξη του προηγούμενου άρθρου εφαρμόζεται αναλόγως.
  Οι κύριοι του εδάφους της νέας κοίτης έχουν δικαίωμα μέσα σε ένα έτος να αποκαταστήσουν το ρεύμα στην προηγούμενη κοίτη.
  ’ρθρο 1073.
  Αν ο βραχίονας ποταμού περιβάλει παραποτάμιο κτήμα ή τμήμα του, η κυριότητα πάνω σ' αυτό δεν χάνεται.
  ’ρθρο 1074.
  Κατάκλυση εδάφους
  Η κυριότητα δεν χάνεται αν παροδικά κατακλυστεί το έδαφος από τη ροή των νερών της βροχής ή από έκτακτο ξεχείλισμα ποταμού.
  ’ρθρο 1075.
  Κατάληψη αδεσπότων.
  Εκείνος που παίρνει στη νομή του αδέσποτο κινητό, γίνεται κύριός του.
  ’ρθρο 1076.
  Κινητό πράγμα γίνεται αδέσποτο, αν ο κύριος εγκαταλείψει τη νομή του με σκοπό να παραιτηθεί από την κυριότητα.
  ’ρθρο 1077.
  ’γρια ή τιθασευμένα ζώα.
  Τα άγρια ζώα είναι αδέσποτα, εφόσον βρίσκονται στη φυσική τους ελευθερία. ’γρια ζώα μέσα σε περίφρακτο χώρο και ψάρια μέσα σε ιχθυοτροφείο ή σε άλλα περίκλειστα ιδιόκτητα νερά δεν είναι αδέσποτα. ’γριο ζώο που πιάστηκε γίνεται αδέσποτο αν ξαναποκτήσει την ελευθερία του και ο κύριός του δεν πάρει μέτρα, χωρίς υπαίτια καθυστέρηση, για την καταδίωξή του. Τιθασευμένο ζώο γίνεται αδέσποτο, αν χάσει τη συνήθεια της επιστροφής.
  ’ρθρο 1078.
  Σμήνος από μέλισσες.
  Σμήνος από μέλισσες που αποδήμησε γίνεται αδέσποτο, αν ο κύριός του δεν πάρει μέτρα, χωρίς υπαίτια καθυστέρηση, για την καταδίωξή του.
  ’ρθρο 1079.
  Ο κύριος του σμήνους έχει δικαίωμα να το καταδιώξει και να το συλλάβει μέσα σε ξένο ακίνητο, και αν ακόμη μπήκε σε 
Σελ. 192,166(α)
Τεύχος 1255 - Σελ. 86

ξένη άδεια κυψέλη? έχει όμως υποχρέωση να επανορθώσει τη σχετική ζημία.
  ’ρθρο 1080.
  Αν σμήνη από μέλισσες περισσότερων κυρίων αποδήμησαν και αναμίχθηκαν, οι κύριοι που καταδίωξαν τα σμήνη τους γίνονται συγκύριοι του ενιαίου σμήνους που συνέλαβαν. Οι μερίδες τους ορίζονται από τον αριθμό των σμηνών που καταδιώχτηκαν.
  ’ρθρο 1081.
  Εύρεση απολωλότων.
  Όποιος βρήκε χαμένο πράγμα έχει υποχρέωση να ειδοποιήσει χωρίς υπαίτια καθυστέρηση εκείνον που το έχασε ή τον κύριο ή κάθε άλλο δικαιούχο. Αν είναι δύσκολη τέτοια ειδοποίηση, έχει υποχρέωση να ειδοποιήσει την αστυνομική αρχή και να αναφέρει τα περιστατικά που γνωρίζει εφόσον συντελούν στην ανεύρεση του δικαιούχου. Ο ευρέτης δεν έχει υποχρέωση να ειδοποιήσει, αν η αξία του αντικειμένου δεν ξεπερνά τις εκατό δραχμές.
  ’ρθρο 1082.
  Ο ευρέτης έχει υποχρέωση να φυλάξει και να συντηρήσει το πράγμα, εκτός αν προτιμά να το παραδώσει στην αστυνομική αρχή.
  Αν το πράγμα υπόκειται σε φθορά ή η φύλαξή του απαιτεί δυσανάλογες δαπάνες, παραδίνεται στην αστυνομική αρχή που μπορεί να το εκποιήσει δημόσια. Αν είναι φανερό ότι το πράγμα δεν έχει αξία ή είναι πιθανό πως η εκποίησή του δεν μπορεί να αποδώσει αξιόλογο τίμημα, διατίθεται κατά την κρίση της αρχής.
  ’ρθρο 1083.
  Ο ευρέτης ευθύνεται μόνο για δόλο και 
βαριά αμέλεια.
  ’ρθρο 1084.
  Η αστυνομική αρχή έχει δικαίωμα οποτεδήποτε να απαιτήσει να της παραδοθεί το πράγμα. Αφότου ο ευρέτης της το παραδώσει είτε αυθόρμητα είτε ύστερα από πρόσκλησή της, απαλλάσσεται από κάθε ευθύνη για μεταγενέστερα γεγονότα.
  Με την απόδοση σε εκείνον που το έχασε, ο ευρέτης απαλλάσσεται από κάθε υποχρέωση απέναντι σε κάθε δικαιούχο, εκτός αν γνώριζε ότι αυτός που το έχασε είναι κλέφτης.
  ’ρθρο 1085.
  Δαπάνες του ευρέτη.
  Ο ευρέτης έχει δικαίωμα να απαιτήσει από το δικαιούχο κάθε δικαιολογημένη κατά τις περιστάσεις δαπάνη για τη φύλαξη και συντήρηση του πράγματος ή για την αναζήτηση του δικαιούχου.
  ’ρθρο 1086.
  Εύρετρα.
  Ο ευρέτης έχει δικαίωμα να απαιτήσει εύρετρα από το δικαιούχο. Αυτά συνίστανται σε δέκα τοις εκατό για την έως πεντακόσιες δραχμές αξία του πράγματος κατά το χρόνο της απόδοσης, σε πέντε τοις εκατό για την πέρα από τις πεντακόσιες και μέχρι τις δέκα χιλιάδες δραχμές αξία και σε δύο τοις εκατό για την επιπλέον αξία του πράγματος.
  Αν το πράγμα έχει αξία μόνο για το δικαιούχο, τα εύρετρα ορίζονται κατά εύλογη κρίση.
  Ο ευρέτης δεν έχει δικαίωμα να αξιώσει εύρετρα, αν παρέλειψε αδικαιολόγητα την ειδοποίηση ή απέκρυψε την εύρεση μολονότι προσκλήθηκε.
  ’ρθρο 1087.
  Στις αξιώσεις του ευρέτη για τις δαπάνες και εύρετρα εφαρμόζονται αναλόγως οι διατάξεις για τις αξιώσεις λόγω δαπανών του νομέα κατά του κυρίου που διεκδικεί.
  
’ρθρο 1088.
  Κτήση από τον ευρέτη.
  Με την παρέλευση έτους από την ειδοποίηση της αστυνομικής αρχής ο ευρέτης αποκτά την κυριότητα του πράγματος από τη στιγμή της εύρεσης, εκτός αν στο μεταξύ ο δικαιούχος έγινε γνωστός στην αρχή ή στον ευρέτη. Με την απόκτηση της κυριότητας επέρχεται απόσβεση κάθε εμπράγματου δικαιώματος τρίτου.
  ’ρθρο 1089.
  Αν ο δικαιούχος έγινε γνωστός πριν περάσει το έτος του προηγούμενου άρθρου, ο ευρέτης μπορεί να απαιτήσει τις δαπάνες και τα εύρετρα τάσσοντας γι' αυτό προθεσμία που δεν μπορεί να λήγει πριν από την παρέλευση του έτους.
  Όταν η προθεσμία αυτή περάσει άπρακτη, ο ευρέτης αποκτά την κυριότητα του πράγματος.
  ’ρθρο 1090.
  Με την παράδοση του πράγματος στην αρχή δεν παραβλάπτονται τα δικαιώματα του ευρέτη.
  Αν η αρχή προβεί σε εκποίηση, το πλειστηρίασμα υποκαθίσταται στο πράγμα.
  Απόδοση του πράγματος ή του πλειστηριάσματος στο δικαιούχο επιτρέπεται μόνο με τη συναίνεση του ευρέτη.
  ’ρθρο 1091.
  Κτήση από δήμο ή κοινότητα.
  Αν ο ευρέτης δεν παραλάβει το πράγμα που απέκτησε κατά κυριότητα μέσα στην προθεσμία που του τάχθηκε από την αστυνομική αρχή, η κυριότητα του πράγματος περιέρχεται στο δήμο ή στην κοινότητα του τόπου όπου βρέθηκε.
  ’ρθρο 1092.
  Εύρεση μέσα σε οίκημα ή άλλο δημόσιο χώρο.
  Εκείνος που βρήκε ένα πράγμα σε κατοικημένο κτίριο ή μέσα σε χώρο προορισμένο για τη χρήση του κοινού, έχει υποχρέωση να το παραδώσει στον κύριο του κτιρίου ή στο μισθωτή ή σ' αυτόν που έχει την εποπτεία του χώρου. Στην περίπτωση αυτή λογίζεται ευρέτης εκείνος στον οποίο παραδόθηκε το πράγμα.
  ’ρθρο 1093.
  Κτήση θησαυρού.
  Εκείνος που βρήκε και πήρε στη νομή του κινητό πράγμα αξίας, κρυμμένο μέσα σε άλλο πράγμα, κινητό ή ακίνητο, τόσο καιρό ώστε να μην μπορεί να εξακριβωθεί ο κύριός του (θησαυρός) γίνεται κύριος του μισού θησαυρού. Ο άλλος μισός ανήκει στον κύριο του πράγματος όπου ήταν κρυμμένος ο θησαυρός.
  ΚΕΦΑΛΑΙΟ ΠΕΜΠΤΟ
  Προστασία της κυριότητας
  ’ρθρο 1094.
  Διεκδικητική αγωγή.
  Ο κύριος πράγματος δικαιούται να απαιτήσει από το νομέα ή τον κάτοχο την αναγνώριση της κυριότητάς του και την απόδοση του πράγματος.
  ’ρθρο 1095.
  Ο νομέας μπορεί να αρνηθεί την απόδοση του πράγματος, αν έχει έναντι του κυρίου δικαίωμα να νέμεται ή να κατέχει το πράγμα.
  ’ρθρο 1096.
  Ευθύνη ως προς τα ωφελήματα.
  Ο νομέας ενέχεται να αποδώσει τα ωφελήματα που έχουν εξαχθεί από το πράγμα μετά την επίδοση της αγωγής. Επιπλέον ευθύνεται και για τα ωφελήματα που δεν εισέπραξε από δική του υπαιτιότητα μετά την επίδοση της αγωγής, ενώ μπορούσε να τα εισπράξει σύμφωνα με τους κανόνες της τακτικής διαχείρισης.
  
’ρθρο 1097.
  Ευθύνη ως προς το πράγμα.
  Ο νομέας από την επίδοση της αγωγής ευθύνεται σε αποζημίωση του κυρίου, αν από υπαιτιότητά του το πράγμα χειροτέρεψε ή καταστράφηκε ή δεν μπορεί να αποδοθεί για κάποιον άλλο λόγο.
  ’ρθρο 1098.
  Κακόπιστος νομέας.
  Αν ο νομέας ήταν κακόπιστος κατά το χρόνο που κατέλαβε το πράγμα, ή αν έμαθε αργότερα ότι δεν έχει δικαίωμα νομής, υπέχει από τότε, ως προς το πράγμα και τα ωφελήματα του πράγματος, την ίδια ευθύνη που έχει και για το χρόνο μετά την επίδοση της αγωγής. Δεν αποκλείεται περαιτέρω ευθύνη από υπερημερία.
  ’ρθρο 1099.
  Αν ο νομέας απέκτησε τη νομή του πράγματος με παράνομη πράξη, ευθύνεται σε αποζημίωση του κυρίου κατά τις διατάξεις για τις αδικοπραξίες.
  ’ρθρο 1100.
  Καλόπιστος νομέας.
  Αν ο νομέας πήρε και εξακολούθησε να έχει καλόπιστα τη νομή του πράγματος, δεν ευθύνεται για το πριν από την επίδοση της αγωγής χρονικό διάστημα ούτε σε απόδοση των ωφελημάτων του πράγματος ούτε σε αποζημίωση για τη χειροτέρευση ή καταστροφή του πράγματος ή την αδυναμία απόδοσής του.
  ’ρθρο 1101.
  Αξίωση αναγκαίων δαπανών.
  Ο καλόπιστος νομέας έχει δικαίωμα να απαιτήσει από τον κύριο αποζημίωση για δαπάνες που έγιναν στο πράγμα, προκειμένου να διατηρηθεί κατάλληλο για τακτική εκμετάλλευση (αναγκαίες δαπάνες), καθώς και για την πληρωμή βαρών του πράγματος. Για συνηθισμένες όμως δαπάνες συντήρησης του πράγματος δεν έχει δικαίωμα αποζημίωσης, εφόσον του έμειναν τα ωφελήματα του πράγματος.
  ’ρθρο 1102.
  Ο κακόπιστος νομέας, και από την επίδοση της αγωγής κάθε νομέας, έχει δικαίωμα αποζημίωσης για τις αναγκαίες δαπάνες ή για τις δαπάνες εξαιτίας βαρών του πράγματος, μόνο κατά τις διατάξεις για τη διοίκηση αλλοτρίων.
  ’ρθρο 1103.
  Επωφελείς δαπάνες.
  Για δαπάνες από τις οποίες αυξήθηκε η αξία του πράγματος (επωφελείς δαπάνες) έχει δικαίωμα αποζημίωσης μόνο ο καλόπιστος νομέας για το πριν από την επίδοση της αγωγής διάστημα και μόνο εφόσον σώζεται η αύξησης της αξίας κατά το χρόνο της απόδοσης του πράγματος.
  ’ρθρο 1104.
  Δικαίωμα αφαίρεσης.
  Για το πράγμα που ενώθηκε με άλλο ως συστατικό του, ο νομέας έχει το δικαίωμα της αφαίρεσης.
  Το δικαίωμα αποκλείεται: 1.αν πρόκειται για συνήθη δαπάνη συντήρησης, για την οποία ο νομέας δεν έχει δικαίωμα αποζημίωσης επειδή πήρε τα ωφελήματα? 2.αν ο νομέας δεν ωφελείται καθόλου από την αφαίρεση? 3.αν του καταβάλλεται η αξία που θα είχε το συστατικό μετά τον αποχωρισμό.
  ’ρθρο 1105.
  Ο νομέας έχει δικαίωμα αποζημίωσης ή αφαίρεσης για τις δαπάνες που έγιναν από το δικαιοπάροχό του με τους ίδιους όρους που και εκείνος θα είχε αυτό το δικαίωμα.
  Η υποχρέωση του κυρίου εκτείνεται και στις δαπάνες που έγιναν πριν αποκτήσει την κυριότητα.

(Μετά τη σελ. 192,166) Σελ. 192,167
Τεύχος Ζ12 - Σελ. 69
  
’ρθρο 1106.
  Δικαίωμα επίσχεσης.
  Ο νομέας έχει δικαίωμα επίσχεσης του πράγματος ωσότου ικανοποιηθεί για τις δαπάνες που του οφείλονται. Δεν έχει το δικαίωμα αυτό, αν απέκτησε το πράγμα με παράνομη πράξη που έγινε με πρόθεση.
  ’ρθρο 1107.
  Απόσβεση αξίωσης δαπανών.
  Η αξίωση αποζημίωσης ή αφαίρεσης που έχει ο νομέας εξαιτίας δαπανών αποσβήνεται, όταν από την απόδοση του πράγματος περάσει μήνας αν πρόκειται για κινητά, και έξι μήνες αν πρόκειται για ακίνητα.
  ’ρθρο 1108.
  Αρνητική αγωγή.
  Αν η κυριότητα προσβάλλεται με άλλο τρόπο εκτός από αφαίρεση ή κατακράτηση του πράγματος, ο κύριος δικαιούται να απαιτήσει από εκείνον που προσέβαλε την κυριότητα, να άρει την προσβολή και να την παραλείπει στο μέλλον. Δεν αποκλείεται περαιτέρω αξίωση αποζημίωσης κατά τις διατάξεις για τις αδικοπραξίες.
  Το δικαίωμα της προηγούμενης παραγράφου δεν παρέχεται, αν εκείνος που έκανε την προσβολή ενέργησε δυνάμει δικαιώματος.
  ’ρθρο 1109.
  Κινητό που περιήλθε σε ξένο ακίνητο.
  Ο κύριος κινητού πράγματος που περιήλθε σε ξένο ακίνητο έχει δικαίωμα να απαιτήσει από το νομέα του ακινήτου να του επιτρέψει την αναζήτηση και την ανάληψη, υποχρεούται όμως να τον αποζημιώσει για τη ζημία που προξενήθηκε από την αναζήτηση.
  ’ρθρο 1110.
  Τεκμήριο κυριότητας.
  Υπέρ του νομέα κινητού ισχύει το τεκμήριο ότι είναι κύριός του. Το τεκμήριο δεν αντιτάσσεται κατά του προηγούμενου νομέα, από τον οποίο το πράγμα ξέφυγε με κλοπή ή απώλεια. Προκειμένου όμως για χρήματα και ανώνυμους τίτλους το τεκμήριο αντιτάσσεται και εναντίον του.
  ’ρθρο 1111.
  Υπέρ του προηγούμενου νομέα κινητού ισχύει το τεκμήριο, ότι ήταν κύριός του κατά τη διάρκεια της νομής του.
  ’ρθρο 1112.
  Πουβλικιανή αγωγή.
  Εκείνος που απέκτησε τη νομή ακινήτου με τα προσόντα της τακτικής χρησικτησίας δικαιούται, αν έχασε τη νομή πριν συμπληρωθεί ο χρόνος, να απαιτήσει από αυτόν που το νέμεται χωρίς έγκυρο ή νομιζόμενο τίτλο, την απόδοση του πράγματος κατά τις διατάξεις για τη διεκδικητική αγωγή που εφαρμόζονται αναλόγως.

Σελ. 192,168
Τεύχος Ζ12 - Σελ. 70
  
  
Αν ο παραπάνω νομέας ακινήτου προσβάλλεται με άλλο τρόπο εκτός από αφαίρεση ή κατακράτηση του πράγματος, έχει δικαίωμα επίσης να προστατευθεί όπως και ο κύριος.
  ΚΕΦΑΛΑΙΟ ΕΚΤΟ
  ΣΥΓΚΥΡΙΟΤΗΤΑ
  ’ρθρο 1113.
  Κοινό πράγμα.
  Αν η κυριότητα του πράγματος ανήκει σε περισσοτέρους εξ αδιαιρέτου κατ' ιδανικά μέρη, εφαρμόζονται οι διατάξεις για την κοινωνία.
  ’ρθρο 1114.
  Πραγματική δουλεία σε βάρος ή υπέρ του κοινού ακινήτου.
  Στο κοινό ακίνητο μπορεί να συσταθεί πραγματική δουλεία υπέρ του εκάστοτε κυρίου άλλου ακινήτου και αν ακόμη αυτός είναι συγκύριος του ακινήτου που βαρύνεται με τη δουλεία. Το ίδιο ισχύει και για πραγματική δουλεία πάνω σε ακίνητο υπέρ των εκάστοτε κυρίων κοινού ακινήτου, αν κάποιος από αυτούς είναι κύριος του ακινήτου που βαρύνεται με τη δουλεία.
  ’ρθρο 1115.
  Πράξεις που ισχύουν κατά των διαδόχων.
  Οι διατάξεις των άρθρων 791 και 796, όταν πρόκειται για κοινό εμπράγματο δικαίωμα, εφαρμόζονται μόνο αν η συμφωνία ή η απόφαση των κοινωνών έχει υποβληθεί στον τύπο του συμβολαιογραφικού εγγράφου και σε μεταγραφή. Στην περίπτωση του άρθρου 791 μεταγραφή απαιτείται και για τη δικαστική απόφαση.
  ’ρθρο 1116.
  Κάθε συγκύριος έναντι τρίτων
  Κάθε συγκύριος έχει δικαίωμα έναντι τρίτων να ασκεί για ολόκληρο το πράγμα τις αξιώσεις από την κυριότητα. Όταν όμως διεκδικεί ολόκληρο το πράγμα, οφείλει να απαιτήσει την απόδοσή του σε όλους τους συγκυρίους.
  ’ρθρο 1117.
  Αναγκαία συγκυριότητα σε περίπτωση
ιδιοκτησίας ορόφου.
  Όταν πρόκειται για οικοδομή, ο κύριος ορόφου ή διαμερίσματός του είναι αυτοδικαίως συγκύριος εξ αδιαιρέτου κατ' ανάλογη μερίδα πάνω στα μέρη του όλου ακινήτου, τα οποία χρησιμεύουν στην κοινή και των λοιπών κυρίων χρήση, όπως είναι ιδίως το έδαφος, τα θεμέλια, οι πρωτότοιχοι, η στέγη, η αυλή.
  
ΚΕΦΑΛΑΙΟ ΕΒΔΟΜΟ
  ΠΡΑΓΜΑΤΙΚΕΣ ΔΟΥΛΕΙΕΣ
  ’ρθρο 1118.
  Έννοια.
  Πάνω σε ακίνητο μπορεί να αποκτηθεί εμπράγματο δικαίωμα υπέρ του εκάστοτε κυρίου άλλου ακινήτου, που να του παρέχει κάποια ωφέλεια (πραγματική δουλεία).
  ’ρθρο 1119.
  Με την πραγματική δουλεία ο κύριος του δουλεύοντος φέρει το βάρος είτε να ανέχεται κάποια χρησιμοποίηση του ακινήτου του από τον κύριο του δεσπόζοντος είτε να παραλείπει ορισμένες πράξεις, τις οποίες θα είχε δικαίωμα να επιχειρεί ως κύριος.
  ’ρθρο 1120.
  Πραγματικές δουλείες κατά την έννοια του προηγούμενου άρθρου είναι ιδίως: η δουλεία οδού, η δουλεία διοχέτευσης ή αποχέτευσης ή άντλησης νερού ή ποτισμού θρεμμάτων του δεσπόζοντος, ή βοσκής ή ξύλευσης, η δουλεία εκπομπής στο δουλεύον του νερού της στέγης του δεσπόζοντος, η δουλεία εξώστη ή προστέγου πάνω στο δουλεύον στήριξης της οικοδομής πάνω στο γειτονικό κτίριο, η δουλεία υπονόμου, η δουλεία μη ανέγερσης, μη παρεμπόδισης του φωτός ή της θέας του δεσπόζοντος.
  ’ρθρο 1121.
  Σύσταση.
  Οι πραγματικές δουλείες συνιστώνται με δικαιοπραξία ή με χρησικτησία. Οι διατάξεις για τη χρησικτησία ακινήτων και για τη μεταβίβασή τους με συμφωνία εφαρμόζονται αναλόγως και στη σύσταση των πραγματικών δουλειών.
  ’ρθρο 1122.
  Περισσότεροι κύριοι.
  Αν το δεσπόζον ή το δουλεύον ακίνητο ανήκει σε περισσοτέρους, για τη σύσταση δουλείας με δικαιοπραξία απαιτείται η συναίνεση όλων.
  ’ρθρο 1123.
  Χρησικτησία σε περίπτωση αρνητικής δουλείας.
  Αν η δουλεία συνίσταται στο να μην κάνει κανείς κάτι, η νομή για έκτακτη χρησικτησία αρχίζει από τότε που ο κύριος του δεσπόζοντος απαγόρευσε στον κύριο του δουλεύοντος την πράξη της οποίας η παράλειψη αποτελεί το περιεχόμενο της δουλείας.
  ’ρθρο 1124.
  Έκταση της δουλείας.
  Το δικαίωμα της δουλείας εκτείνεται μόνο έως την εξυπηρετούμενη ανάγκη του δεσπόζοντος. Νέες ανάγκες του, σε περίπτωση αμφιβολίας, δεν συνεπάγονται διαφορετική επιβάρυνση για τον κύριο του δουλεύοντος.
  ’ρθρο 1125.
  Στο δικαίωμα της δουλείας περιλαμβάνεται κάθε πράξη του δικαιούχου που είναι αναγκαία για την άσκησή της. Οφείλει όμως αυτός να ασκεί το δικαίωμά του με κάθε δυνατή φειδώ ως προς τα συμφέροντα του κυρίου του δουλεύοντος.
  ’ρθρο 1126
  Διατήρηση κατασκευάσματος στο δουλεύον.
  Αν για την άσκηση της δουλείας διατηρείται στο δουλεύον ακίνητο κάποιο κατασκεύασμα, ο δικαιούχος έχει υποχρέωση να το διατηρεί σε κανονική κατάσταση, εφόσον αυτό απαιτεί το συμφέρον του κυρίου του δουλεύοντος. Αν το κατασκεύασμα εξυπηρετεί και το συμφέρον του κυρίου του δουλεύοντος, την υποχρέωση για συντήρηση έχουν και οι δύο ανάλογα με το συμφέρον του καθενός, εκτός αν έχει συμφωνηθεί διαφορετικά.
  
’ρθρο 1127.
  Αν η δουλεία συνίσταται σε δικαίωμα να διατηρεί ο δικαιούχος οικοδομικό κατασκεύασμα πάνω σε οικοδομικό κατασκεύασμα του δουλεύοντος ακινήτου, ο κύριος του δουλεύοντος, αν δεν συμφωνήθηκε διαφορετικά, έχει υποχρέωση να συντηρεί το δικό του κατασκεύασμα, εφόσον αυτό απαιτεί το συμφέρον του δικαιούχου.
  ’ρθρο 1128.
  Μεταβολή του τρόπου άσκησης της δουλείας.
  Ο κύριος του δουλεύοντος δικαιούται να απαιτήσει, έναντι προκαταβολής της απαιτούμενης δαπάνης, να μεταβληθεί ο τρόπος που ασκείται η δουλεία, αν ο οικονομικός της σκοπός πραγματοποιείται εξίσου με αυτή τη μεταβολή και ο έως τώρα τρόπος της άσκησής της είναι γι' αυτόν ιδιαίτερα επαχθής.
  Το ίδιο ισχύει και για τη μεταβολή της θέσης, στην οποία ασκείται έως τώρα στο ακίνητο η δουλεία.
  ’ρθρο 1129.
  Χρήση του δουλεύοντος από τον κύριο.
  Η ύπαρξη της δουλείας δεν στερεί τον κύριο του δουλεύοντος από το δικαίωμα να το χρησιμοποιεί για τον εαυτό του με όμοιο τρόπο, εκτός αν συμφωνήθηκε διαφορετικά, ή αν το δουλεύον δεν επαρκεί για τέτοια χρήση.
  ’ρθρο 1130.
  Διαίρεση του δεσπόζοντος.
  Αν διαιρεθεί το δεσπόζον ακίνητο, η δουλεία εξακολουθεί να υπάρχει υπέρ του κάθε μέρους, η άσκησή της όμως δεν μπορεί να είναι επαχθέστερη για τον κύριο του δουλεύοντος. Για κάθε μέρος του πράγματος στο οποίο η δουλεία δεν παρέχει χρησιμότητα επέρχεται απόσβεσή της.
  ’ρθρο 1131.
  Διαίρεση του δουλεύοντος.
  Αν διαιρεθεί το δουλεύον, η δουλεία εξακολουθεί να υπάρχει πάνω στο καθένα από τα μέρη στα οποία διαιρέθηκε. Επέρχεται όμως απόσβεση για το κάθε μέρος ως προς το οποίο από τη φύση της δουλείας ή από τη σύμβαση έπαψε η άσκησή της.
  ’ρθρο 1132.
  Προστασία της δουλείας.
  Αυτός που έχει δικαίωμα πραγματικής δουλείας και, όταν υπάρχουν περισσότεροι δικαιούχοι, ο καθένας από αυτούς, έχει δικαίωμα σε περίπτωση προσβολής να απαιτήσει από τον προσβολέα την αναγνώριση της δουλείας και την άρση της προσβολής, καθώς και την παράλειψή της στο μέλλον. Δεν αποκλείεται περαιτέρω αξίωση αποζημίωσης κατά τις διατάξεις για τις αδικοπραξίες.
  Το δικαίωμα της προηγούμενης παραγράφου δεν παρέχεται, αν εκείνος που έκανε την προσβολή ενέργησε δυνάμει δικαιώματος.
  ’ρθρο 1133.
  Την προστασία του προηγούμενου άρθρου έχει κι αυτός που απέκτησε τη νομή της δουλείας με τα προσόντα της τακτικής χρησικτησίας εναντίον εκείνου που νέμεται το δουλεύον χωρίς έγκυρο ή νομιζόμενο τίτλο, αν πριν συμπληρωθεί ο χρόνος της χρησικτησίας προσβάλλεται στην άσκησή της.
  ’ρθρο 1134.
  Απόσβεση της δουλείας.
  Η δουλεία αποσβήνεται με μονομερή δήλωση παραίτησης
του δικαιούχου, η οποία γίνεται είτε με διάταξη τελευταίας βούλησης είτε με συμβολαιογραφικό έγγραφο που υποβάλ
λεται σε μεταγραφή.  Αν  τρίτος   έχει   πάνω   στο    δεσπόζον
(Μετά τη σελ. 192,168) Σελ. 192,169
Τεύχος Ζ12 - Σελ. 71

εμπράγματο δικαίωμα, είναι απαραίτητη και η συναίνεσή του, εφόσον από την παραίτηση παραβλάπτεται το δικαίωμά του.
  ’ρθρο 1135.
  Η ολική καταστροφή του δεσπόζοντος ή του δουλεύοντος ακινήτου επιφέρει απόσβεση της δουλείας.
  ’ρθρο 1136.
  Η δουλεία αποσβήνεται εφόσον από λόγους πραγματικούς ή νομικούς η άσκησή της γίνεται αδύνατη.
  ’ρθρο 1137.
  Η δουλεία αποσβήνεται, αν η κυριότητα του δεσπόζοντος και του δουλεύοντος περιέλθει στο ίδιο πρόσωπο.
  ’ρθρο 1138.
  Η δουλεία αποσβήνεται με εικοσαετή αχρησία. Αν υπάρχουν περισσότεροι δικαιούχοι, αρκεί η άσκηση της δουλείας από έναν.
  ’ρθρο 1139.
  Στις δουλείες που ασκούνται κατά διαλείμματα η εικοσαετία αρχίζει από την τελευταία άσκηση. Στις δουλείες των οποίων το περιεχόμενο συνίσταται σε συνεχή άσκηση, η εικοσαετία αρχίζει αφότου στο δουλεύον έγινε κατασκεύασμα που εμποδίζει την άσκηση της δουλείας.
  Η αχρησία διακόπτεται με την έγερση αγωγής από το δικαιούχο.
  ’ρθρο 1140.
  Η απόσβεση της δουλείας λόγω αχρησίας δεν εμποδίζεται όταν η δουλεία ασκείται κατά τρόπο ή χρόνο διαφορετικό από εκείνον που αρμόζει στη δουλεία.
  ’ρθρο 1141.
  Η αχρησία δεν αρχίζει και όταν αρχίσει δεν συνεχίζεται κατά το διάστημα που αναστέλλεται η παραγραφή της αγωγής για την προστασία της δουλείας, ή εμποδίζεται κατά το νόμο η συμπλήρωση της παραγραφής της.
  ΚΕΦΑΛΑΙΟ ΟΓΔΟΟ
  ΠΡΟΣΩΠΙΚΕΣ ΔΟΥΛΕΙΕΣ
  ’ρθρο 1142.
  Έννοια της επικαρπίας.
  Η προσωπική δουλεία της επικαρπίας συνίσταται στο εμπράγματο δικαίωμα του επικαρπωτή να χρησιμοποιεί και να καρπώνεται ξένο πράγμα, διατηρώντας όμως ακέραιη την ουσία του.
  
  
  
  
Σελ. 192,170
Τεύχος Ζ12 - Σελ. 72
  
’ρθρο 1143.
  Σύσταση.
  Η επικαρπία συνίσταται με δικαιοπραξία ή με χρησικτησία. Οι διατάξεις για τη χρησικτησία κινητών ή ακινήτων για τη μεταβίβαση της κυριότητάς τους με συμφωνία εφαρμόζονται αναλόγως και για τη σύσταση επικαρπίας πάνω σ' αυτά.
  ’ρθρο 1144.
  Επικαρπία μπορεί να συσταθεί σε ιδανικό μέρος του πράγματος.
  ’ρθρο 1145.
  Βεβαίωση της κατάστασης του πράγματος.
  Ο επικαρπωτής πράγματος έχει το δικαίωμα να απαιτήσει να βεβαιωθεί με έξοδά του η κατάσταση του πράγματος από πραγματογνώμονες που διορίζει το δικαστήριο. Το ίδιο δικαίωμα έχει και ο κύριος.
  ’ρθρο 1146.
  Απογραφή ομάδας πραγμάτων.
  Αν αντικείμενο της επικαρπίας είναι ομάδα πραγμάτων, ο επικαρπωτής και ο κύριος έχουν αμοιβαία την υποχρέωση να συμπράξουν για τη σύνταξη απογραφής τους. Τη δαπάνη φέρει αυτός που ζητεί την απογραφή.
  ’ρθρο 1147.
  Ο επικαρπωτής έχει δικαίωμα να νέμεται το πράγμα.
  ’ρθρο 1148.
  Υποχρεώσεις του επικαρπωτή.
  Ο επικαρπωτής έχει υποχρέωση κατά την άσκηση της επικαρπίας να διατηρεί τον έως τώρα οικονομικό προορισμό του πράγματος και να το μεταχειρίζεται με επιμέλεια και σύμφωνα με τους κανόνες της τακτικής εκμετάλλευσης. Δεν έχει δικαίωμα να επιφέρει ουσιώδεις μεταβολές.
  ’ρθρο 1149.
  Σε περίπτωση επικαρπίας δάσους ή μεταλλείου ή ορυχείου ο επικαρπωτής ή ο κύριος έχει δικαίωμα να απαιτήσει να καθοριστεί η εκμετάλλευση βάσει σχεδίου με δαπάνη και των δύο.
  ’ρθρο 1150.
  Έκτακτη καρποφορία.
  Καρποί που συνέλεξε ο επικαρπωτής καθ' υπέρβαση της τακτικής εκμετάλλευσης ή εξαιτίας έκτακτων περιστατικών περιέρχονται κατά το πλεόνασμα στον κύριο.
  ’ρθρο 1151.
  Ο επικαρπωτής ως προς το θησαυρό.
  Αν βρεθεί στο πράγμα θησαυρός, το δικαίωμα του επικαρπωτή δεν εκτείνεται και στο μέρος του θησαυρού που ανήκει στον κύριο.
  
’ρθρο 1152.
  Επισκευές του πράγματος.
  Ο επικαρπωτής έχει υποχρέωση να φροντίζει για την επισκευή ή την ανακαίνιση του πράγματος? βαρύνεται με τις σχετικές δαπάνες μόνο εφόσον αυτές ανάγονται στη συνήθη συντήρηση του πράγματος.
  ’ρθρο 1153.
  Υποχρέωση ειδοποίησης του κυρίου.
  Ο επικαρπωτής έχει υποχρέωση να ειδοποιεί χωρίς υπαίτια καθυστέρηση τον κύριο για κάθε βλάβη του πράγματος ή για την ανάγκη έκτακτης επισκευής του ή για προφυλακτικό μέτρο που επιβάλλεται εναντίον κινδύνου που δεν είχε προβλεφθεί. Το ίδιο ισχύει και όταν τρίτος αντιποιείται κάποιο δικαίωμα πάνω στο πράγμα.
  Αν ο κύριος αμελεί ή αρνείται να λάβει μέτρα για να αποτρέψει τη βλάβη ή τον κίνδυνο, ο επικαρπωτής παίρνει τα μέτρα αυτά με δαπάνη του κυρίου.
  ’ρθρο 1154.
  Υποχρέωση για ασφάλιση.
  Ο επικαρπωτής έχει υποχρέωση να ασφαλίζει με έξοδά του το πράγμα υπέρ του κυρίου κατά της φωτιάς ή άλλων κινδύνων για το χρόνο της επικαρπίας, εφόσον η ασφάλιση επιβάλλεται από τους κανόνες της τακτικής εκμετάλλευσης. Αν παρέλαβε το πράγμα ασφαλισμένο, έχει υποχρέωση με τους ίδιους όρους να καταβάλλει τα ασφάλιστρα του χρόνου της επικαρπίας.
  ’ρθρο 1155.
  Υποχρέωση για τα βάρη.
  Ο επικαρπωτής έχει υποχρέωση έναντι του κυρίου να φέρει κατά τη διάρκεια της επικαρπίας τα δημόσια βάρη του πράγματος, εκτός από τα έκτακτα. Αν κατά τη σύσταση της επικαρπίας υπάρχει υποθήκη πάνω στο πράγμα, ο επικαρπωτής έχει επίσης υποχρέωση έναντι του κυρίου να καταβάλλει τους κατά τη διάρκεια της επικαρπίας τόκους του χρέους ή μέρος των τόκων κατ' αναλογία και προς τις τυχόν άλλες υποθήκες που ασφαλίζουν το χρέος.
  ’ρθρο 1156.
  Ο επικαρπωτής ολόκληρης περιουσίας ή ποσοστού μέρους της έχει υποχρέωση να καταβάλει τον τόκο ή το αντίστοιχο μέρος του για τα χρέη του κυρίου που υπάρχουν κατά τη σύσταση της επικαρπίας.
  Υποχρεούται επίσης να καταβάλει τις περιοδικές παροχές διατροφής που πηγάζουν από υποχρέωση του κυρίου που είχε ήδη γεννηθεί κατά τη σύσταση της επικαρπίας.
  ’ρθρο 1157.
  Δαπάνες που δεν βαρύνουν τον επικαρπωτή.
  Για δαπάνες του επικαρπωτή για τις οποίες αυτός δεν έχει υποχρέωση ενέχεται κατά τις διατάξεις για τη διοίκηση αλλοτρίων εκείνος που ήταν κύριος του πράγματος όταν έγιναν. Ο επικαρπωτής έχει το δικαίωμα να αφαιρέσει το κατασκεύασμα που ο ίδιος έκανε πάνω στο πράγμα.
  ’ρθρο 1158.
  Χειροτέρευση από κανονική κάρπωση.
  Ο επικαρπωτής δεν ευθύνεται για τη μεταβολή ή τη χειροτέρευση του πράγματος που προξενήθηκε από την κανονική άσκηση της επικαρπίας.
  ’ρθρο 1159.
  Υποχρέωση του επικαρπωτή για ασφάλεια.
  Ο κύριος του πράγματος, αν δεν ορίστηκε διαφορετικά, δικαιούται να απαιτήσει από τον επικαρπωτή ασφάλεια, αν η επικαρπία ασκείται με τρόπο που απειλεί σοβαρά τα δικαιώματα του κυρίου. Από την ασφάλεια απαλλάσσεται ο δωρητής που έχει παρακρατήσει για τον εαυτό του την επικαρπία.
  
’ρθρο 1160.
  Αν ο επικαρπωτής δεν δίνει ή αδυνατεί να δώσει την ασφάλεια που διατάχθηκε ή αν προσβάλλει σοβαρά τα δικαιώματα του κυρίου, το δικαστήριο, ύστερα από αίτηση του κυρίου, διατάζει την εκμίσθωση του πράγματος ή αναθέτει την άσκηση της επικαρπίας σε διαχειριστή για λογαριασμό του επικαρπωτή. Διαχειριστής μπορεί να οριστεί και ο κύριος. Η διαχείριση αίρεται αν δοθεί ασφάλεια ή εκλείψει η αιτία που την προκάλεσε.
  ’ρθρο 1161.
  Απόδοση του πράγματος κατά τη λήξη της
επικαρπίας.
  Ο επικαρπωτής έχει υποχρέωση μετά τη λήξη της επικαρπίας να αποδώσει το πράγμα στον κύριο. Στη σχέση ανάμεσα στον επικαρπωτή και στον κύριο του πράγματος αυτός που παραχώρησε την επικαρπία λογίζεται υπέρ του επικαρπωτή ως κύριος, εκτός αν ο επικαρπωτής γνωρίζει ότι δεν είναι κύριος.
  ’ρθρο 1162.
  Ο επικαρπωτής αγροτικού κτήματος δεν έχει κατά τη λήξη της επικαρπίας δικαίωμα στους καρπούς που δεν έχουν ακόμη αποχωριστεί. Μπορεί όμως να απαιτήσει τις δαπάνες για την παραγωγή τους, εφόσον δεν ξεπερνούν την αξία των καρπών.
  ’ρθρο 1163.
  Ο επικαρπωτής αγροτικού κτήματος έχει υποχρέωση κατά τη λήξη της επικαρπίας να αφήσει από τα προϊόντα του κτήματος, ιδίως από το σπόρο, το χόρτο και το λίπασμα, όση ποσότητα απαιτείται για τακτική καλλιέργεια του κτήματος έως τη νέα εσοδεία. Έχει όμως αξίωση αποζημίωσης γι' αυτά από τον κύριο, εφόσον δεν παρέλαβε τέτοια προϊόντα όταν μπήκε στο κτήμα.
  ’ρθρο 1164.
  Τύχη εκμίσθωσης κατά τη λήξη της επικαρπίας.
  Αν η επικαρπία ακινήτου λήξει κατά τη διάρκεια της εκμίσθωσης του ακινήτου που έγινε από τον επικαρπωτή, εφαρμόζονται αναλόγως ως προς την εξακολούθηση της μίσθωσης καθώς και ως προς την προκαταβολή ή την εκχώρηση ή την κατάσχεση μισθωμάτων της, οι διατάξεις για την εκποίηση του μισθίου ακινήτου κατά τη διάρκεια της μίσθωσης.
  ’ρθρο 1165.
  Παραγραφή.
  Οι αξιώσεις του κυρίου κατά του επικαρπωτή εξαιτίας μεταβολής ή χειροτέρευσης του πράγματος, καθώς και οι αξιώσεις του επικαρπωτή για δαπάνες ή για την αφαίρεση κατασκευάσματος, παραγράφονται μετά την παρέλευση έξι μηνών από την απόδοση του πράγματος.
  ’ρθρο 1166.
  Η επικαρπία είναι αμεταβίβαστη.
  Η επικαρπία, εφόσον δεν ορίστηκε διαφορετικά, είναι αμεταβίβαστη. Η άσκησή της μπορεί να μεταβιβαστεί σε άλλον για χρόνο που δεν υπερβαίνει τη διάρκεια της επικαρπίας, με την επιφύλαξη της διάταξης του άρθρου 1164.
  ’ρθρο 1167.
  Απόσβεση της επικαρπίας.
  Η επικαρπία, εφόσον δεν ορίστηκε διαφορετικά, αποσβήνεται με το θάνατο του επικαρπωτή. Επικαρπία υπέρ νομικού προσώπου εκλείπει μαζί μ' αυτό.
  ’ρθρο 1168.
  Η επικαρπία αποσβήνεται μόλις ενωθεί με την κυριότητα στο ίδιο πρόσωπο.
(Μετά τη σελ. 192,170) Σελ. 192,171
Τεύχος Ζ12 - Σελ. 73
  
’ρθρο 1169.
  Η επικαρπία αποσβήνεται με μονομερή δήλωση του δικαιούχου προς τον κύριο, ότι παραιτείται. Για τα ακίνητα η δήλωση γίνεται με συμβολαιογραφικό έγγραφο, που κοινοποιείται στον κύριο και υποβάλλεται σε μεταγραφή.
  ’ρθρο 1170.
  Οι λόγοι απόσβεσης των πραγματικών δουλειών εξαιτίας της καταστροφής του δουλεύοντος πράγματος, της αδυναμίας άσκησης και της αχρησίας, εφαρμόζονται αναλόγως και στην επικαρπία πράγματος. Η εικοσαετία για την αχρησία αρχίζει από την τελευταία άσκηση της επικαρπίας.
  ’ρθρο 1171.
  Καταστροφή ή αναγκαστική απαλλοτρίωση
του πράγματος.
  Η επικαρπία του πράγματος εκτείνεται στο αντάλλαγμα ή στο ποσόν αποζημίωσης που οφείλεται γι' αυτό, ιδίως εξαιτίας καταστροφής ή ασφαλιστικής σύμβασης ή αναγκαστικής απαλλοτρίωσής του.
  ’ρθρο 1172.
  Στην περίπτωση του προηγούμενου άρθρου ο κύριος ή ο επικαρπωτής έχει δικαίωμα να απαιτήσει να δαπανηθεί το ποσόν που εισπράχθηκε για την αποκατάσταση ή την αντικατάσταση του πράγματος, εφόσον μια τέτοια πράξη ανταποκρίνεται στους κανόνες τακτικής εκμετάλλευσης.
  ’ρθρο 1173.
  Προστασία του επικαρπωτή.
  Σε περίπτωση προσβολής του δικαιώματος του επικαρπωτή, εφαρμόζονται αναλόγως οι διατάξεις για την προστασία της κυριότητας.
  ’ρθρο 1174.
  Επικαρπία αναλωτών.
  Αν αντικείμενο της επικαρπίας είναι πράγματα αναλωτά, ο επικαρπωτής, εφόσον δεν ορίστηκε διαφορετικά, γίνεται κύριος των πραγμάτων και έχει την υποχρέωση στο τέλος της επικαρπίας να αποδώσει, κατ' επιλογήν εκείνου που παραχώρησε την επικαρπία, είτε την αξία που είχαν τα πράγματα αυτά κατά το χρόνο της σύστασης της επικαρπίας είτε άλλα πράγματα της ίδιας ποσότητας και ποιότητας.
  ’ρθρο 1175.
  Σε περίπτωση αναλωτών πραγμάτων ο επικαρπωτής, αν δεν ορίστηκε διαφορετικά, έχει υποχρέωση να δώσει ασφάλεια πριν από την παράδοσή τους. Ο επικαρπωτής απαλλάσσεται από την υποχρέωση παροχής ασφάλειας: 1.Σε περίπτωση χρημάτων, αν κατατεθούν σε ασφαλή τράπεζα ή σε άλλο πιστωτικό ίδρυμα με την επιφύλαξη του δικαιώματος επικαρπίας. 2.αν είναι ο δωρητής που παρακράτησε για τον εαυτό του την επικαρπία.
  ’ρθρο 1176.
  Επικαρπία ανώνυμων τίτλων.
  Στην επικαρπία ανώνυμων τίτλων εφαρμόζονται οι διατάξεις για την επικαρπία πράγματος. Ο επικαρπωτής πριν από την παράδοση, αν δεν ορίστηκε διαφορετικά, έχει 
  

Σελ. 192,172
Τεύχος Ζ12 - Σελ. 74
  

υποχρέωση να δώσει ασφάλεια. Από την υποχρέωση αυτή απαλλάσσεται: 1.Αν οι τίτλοι κατατεθούν σε ασφαλή τράπεζα ή σε άλλο πιστωτικό ίδρυμα με την επιφύλαξη του δικαιώματος επικαρπίας? 2.αν ο επικαρπωτής είναι ο δωρητής που παρακράτησε για τον εαυτό του την επικαρπία.
  Ο επικαρπωτής έχει δικαίωμα να νέμεται τα προσαρτημένα τοκομερίδια ή μερισματόγραφα χωρίς παροχή ασφάλειας.
  ’ρθρο 1177.
  Σε περίπτωση επικαρπίας μετοχών εταιρίας ο επικαρπωτής, εφόσον δεν ορίστηκε διαφορετικά, έχει δικαίωμα να μετέχει στις συνελεύσεις των μετόχων της εταιρίας.
  ’ρθρο 1178.
  Επικαρπία δικαιώματος.
  Επικαρπία μπορεί να συσταθεί και πάνω σε δικαίωμα.
  Η σύστασή της γίνεται με τον τρόπο που γίνεται η μεταβίβαση του δικαιώματος. Δικαιώματα που δεν μπορούν να μεταβιβαστούν δεν είναι δεκτικά επικαρπίας.
  ’ρθρο 1179.
  Ιδίως επικαρπία απαίτησης.
  Ο επικαρπωτής απαίτησης έχει δικαίωμα στην κάρπωσή της.
  Αν η απαίτηση δεν είναι χρηματική, έχει δικαίωμα και να την εισπράξει. Από την είσπραξή της είναι επικαρπωτής πράγματος.
  ’ρθρο 1180.
  Αν η απαίτηση που βαρύνεται με επικαρπία είναι χρηματική, ο δανειστής και ο επικαρπωτής έχουν δικαίωμα και υποχρέωση να συμπράξουν για την είσπραξη του κεφαλαίου από κοινού. Αντί για την είσπραξη ή μετά την είσπραξη ο καθένας απ' αυτούς έχει δικαίωμα να απαιτήσει την ασφαλή και έντοκη τοποθέτηση του κεφαλαίου, με επιφύλαξη του δικαιώματος του επικαρπωτή. Αυτός προσδιορίζει το είδος της τοποθέτησης.
  ’ρθρο 1181.
  Ο επικαρπωτής ισόβιας προσόδου έχει δικαίωμα να εισπράττει τις περιοδικές παροχές που αρμόζουν στο δικαίωμα που βαρύνεται με την επικαρπία.
  ’ρθρο 1182.
  Στην επικαρπία δικαιώματος εφαρμόζονται κατά τα λοιπά αναλόγως οι διατάξεις για την επικαρπία πραγμάτων, εφόσον δεν προκύπτει κάτι διαφορετικό από το νόμο ή από τη φύση της επικαρπίας δικαιώματος.
  
’ρθρο 1183.
  Οίκηση.
  Η προσωπική δουλεία της οίκησης συνίσταται στο εμπράγματο δικαίωμα του δικαιούχου να χρησιμοποιεί ως κατοικία ξένη οικοδομή ή διαμέρισμά της.
  ’ρθρο 1184.
  Όποιος έχει την οίκηση, έχει δικαίωμα να κατοικεί στην οικοδομή με την οικογένειά του και το ανάλογο προς την κοινωνική του θέση υπηρετικό προσωπικό.
  ’ρθρο 1185.
  Η οίκηση είναι αμεταβίβαστη και αποσβήνεται με το θάνατο του δικαιούχου.
  ’ρθρο 1186.
  Στην οίκηση δεν υπάρχει αξίωση για παροχή ασφάλειας. Ο δικαιούχος δεν έχει υποχρέωση να ασφαλίσει την οικοδομή.
  ’ρθρο 1187.
  Στην οίκηση εφαρμόζονται κατά τα λοιπά αναλόγως οι γενικές διατάξεις για την επικαρπία ακινήτων, εφόσον συμβιβάζονται και με τη φύση της οίκησης.
  ’ρθρο 1188.
  ’λλες προσωπικές δουλείες.
  Πάνω σε ακίνητο μπορεί να συσταθεί εμπράγματο δικαίωμα προσωπικής δουλείας που να παρέχει κάποια εξουσία ή χρησιμότητα υπέρ ορισμένου προσώπου (περιορισμένες προσωπικές δουλείες).
  Οι δουλείες αυτές μπορούν να συνίστανται και σε οτιδήποτε αποτελεί περιεχόμενο πραγματικής δουλείας.
  ’ρθρο 1189.
  Η έκταση της περιορισμένης δουλείας προσδιορίζεται, σε περίπτωση αμφιβολίας, από τις προσωπικές ανάγκες του δικαιούχου.
  ’ρθρο 1190.
  Η περιορισμένη προσωπική δουλεία, εφόσον δεν ορίστηκε διαφορετικά, είναι αμεταβίβαστη και αποσβήνεται με το θάνατο του δικαιούχου ή όταν εκλείψει το νομικό πρόσωπο υπέρ του οποίου είχε συσταθεί.
  ’ρθρο 1191.
  Στις περιορισμένες προσωπικές δουλείες εφαρμόζονται κατά τα λοιπά οι διατάξεις για τις πραγματικές δουλείες, εφόσον συμβιβάζονται και με τη φύση των προσωπικών δουλειών.
  ΚΕΦΑΛΑΙΟ ΕΝΑΤΟ
  ΜΕΤΑΓΡΑΦΗ
  ’ρθρο 1192.
  Πράξεις που μεταγράφονται.
  Μεταγράφονται στο γραφείο μεταγραφών της περιφέρειας του ακινήτου: 1.οι εν ζωή δικαιοπραξίες, στις οποίες περιλαμβάνονται και οι αιτία θανάτου δωρεές, με τις οποίες συνιστάται, μετατίθεται, καταργείται εμπράγματο δικαίωμα (εμπράγματες δικαιοπραξίες) πάνω σε ακίνητα? 2.οι επιδικάσεις ή οι προσκυρώσεις που γίνονται από την αρχή ή οι κατακυρώσεις κυριότητας ή εμπράγματου δικαιώματος πάνω σε ακίνητο? 3.οι εκθέσεις δικαστικής διανομής ακινήτου. 4.οι τελεσίδικες δικαστικές αποφάσεις που περιέχουν καταδίκη σε δήλωση βούλησης για εμπράγματη δικαιοπραξία πάνω σε ακίνητο.
  
"5.Οι τελεσίδικες δικαστικές αποφάσεις με τις οποίες αναγνωρίζεται κυριότητα ή άλλο εμπράγματο δικαίωμα σε ακίνητο, που έχουν κτηθεί με έκτακτη χρησικτησία".
  Το εδάφ. 5, προστέθηκε από την παρ. 1 άρθρ. 55 Νόμ. 2298/1995, ΦΕΚ Α' 62, (τόμ. 10, σελ. 154,221).
  ’ρθρο 1193.
  Αποδοχή κληρονομίας ή κληροδοσίας.
  Μεταγράφεται επίσης στο γραφείο μεταγραφών της περιφέρειας του ακινήτου κάθε αποδοχή κληρονομίας ή κληροδοσίας, εφόσον με αυτήν περιέρχεται στον κληρονόμο ή στον κληροδόχο ακίνητο της κληρονομίας ή εμπράγματο δικαίωμα πάνω σ' αυτό ή εμπράγματο δικαίωμα πάνω σε ξένο ακίνητο ή καταργείται τέτοιο δικαίωμα. Για τη μεταγραφή απαιτείται να βεβαιωθεί ο θάνατος του κληρονομουμένου.
  ’ρθρο 1194.
  Πώς γίνεται η μεταγραφή.
  Η μεταγραφή συνίσταται στην καταχώριση περίληψης της μεταγραπτέας πράξης στο βιβλίο μεταγραφών, κατά χρονολογική σειρά προσαγωγής. Η περίληψη περιέχει τα κύρια γνωρίσματα της πράξης. Η καταχώριση βεβαιώνεται και στο έγγραφο που μεταγράφεται, το οποίο φυλάγεται στο γραφείο μεταγραφών.
  Τη μεταγραφή μπορεί να ζητήσει οποιοσδήποτε δικαιολογεί έννομο συμφέρον.
  ’ρθρο 1195.
  Η μεταγραπτέα αποδοχή κληρονομίας ή κληροδοσίας πρέπει να προκύπτει από δημόσιο έγγραφο. Αντί για την αποδοχή της κληρονομίας μπορεί να μεταγραφεί το κληρονομητήριο.
  ’ρθρο 1196.
  Έλλειψη ως προς την ταυτότητα του ακινήτου.
  Η μεταγραφή είναι άκυρη αν δεν προκύπτει από την πράξη που μεταγράφεται η ταυτότητα του ακινήτου.
  ’ρθρο 1197.
  Αν από την πράξη αποδοχής της κληρονομίας ή κληροδοσίας δεν προκύπτει η ταυτότητα του ακινήτου και το εμπράγματο δικαίωμα που αφορά η αποδοχή, εκείνος που ζητεί τη μεταγραφή πρέπει να παραδώσει στο γραφείο των μεταγραφών έκθεση που υπογράφεται απ' αυτόν και περιέχει και τα στοιχεία αυτά.
  Παράλειψη μεταγραφής.
  ’ρθρ.1198.-"Χωρίς μεταγραφή στις περιπτώσεις των άρθρ. 1192 εδάφ. 1 έως 4 και 1193", δεν επέρχεται η μεταβίβαση της κυριότητος του ακινήτου ή η σύσταση, μετάθεση, κατάργηση εμπράγματου δικαιώματος πάνω στο ακίνητο.
  Η μέσα σε " " φράση αντικαταστάθηκε ως άνω από την παρ. 2 άρθρ. 15 Νόμ. 2298/1995, ΦΕΚ Α' 62 (τόμ. 10, σελ. 154,221).
  ’ρθρο 1199.
  Κυριότητα κληρονόμου ή κληροδόχου.
  Με τη μεταγραφή κατά το άρθρο 1193 η κυριότητα ή άλλο εμπράγματο δικαίωμα πάνω σε ακίνητο θεωρούνται ότι περιήλθαν στον κληρονόμο ή στον κληροδόχο από το θάνατο του κληρονομουμένου, με την επιφύλαξη των διατάξεων για την αναβλητική αίρεση ή προθεσμία.
(Αντί για τη σελ. 192,173) Σελ. 192,173(α)
Τεύχος 1209 - Σελ. 5
  
’ρθρο 1200.
  Δημοσιότητα των βιβλίων μεταγραφής.
  Τα βιβλία των μεταγραφών είναι δημόσια και προσιτά στον καθένα που θέλει να τα συμβουλευτεί? τηρούνται όμως οι όροι που απαιτούνται για την καλή διατήρησή τους.
  ’ρθρο 1201.
  Ο φύλακας των βιβλίων μεταγραφών οφείλει να δίνει σε όσους υποβάλλουν αίτηση αντίγραφα, πιστοποιήσεις ή περιλήψεις του περιεχομένου τους.
  ’ρθρο 1202.
  Απόφαση σχετική με την ακυρότητα
δικαιοπραξίας που έχει μεταγραφεί.
  Αν κηρύχθηκε άκυρη με τελεσίδικη δικαστική απόφαση δικαιοπραξία που έχει μεταγραφεί, αυτό σημειώνεται, με επιμέλεια του διαδίκου που πέτυχε την αναγνώριση της ακυρότητας, στο περιθώριο της δικαιοπραξίας που μεταγράφηκε. Ο διάδικος αυτός ενέχεται έναντι εκείνου που ζημιώθηκε για κάθε ζημία από την παράλειψη.
  ’ρθρο 1203.
  Ακύρωση μεταγραμμένης σύμβασης που αφορά ακίνητο.
  Αν μεταγραμμένη σύμβαση που αφορά ακίνητο είχε συναφθεί από πλάνη ή με απάτη ή απειλή και, αφού προσβλήθηκε, ακυρώθηκε με τελεσίδικη δικαστική απόφαση, τα αποτελέσματα της ακύρωσης που αναφέρονται στο άρθρο 184 επέρχονται αφότου η απόφαση αυτή σημειώθηκε στο περιθώριο της μεταγραμμένης σύμβασης.
  ’ρθρο 1204.
  Με την ακύρωση, σύμφωνα με το προηγούμενο άρθρο, της σύμβασης για ακίνητο, η οποία είχε συναφθεί από πλάνη ή με απάτη ή απειλή και είχε μεταγραφεί, δεν αναιρούνται τα εμπράγματα δικαιώματα που τρίτοι απέκτησαν απ' αυτήν.
  ’ρθρο 1205.
  Συρροή πολλών μεταγραφών.
  Αν συμπέσει συρροή πολλών μεταγραφών και ο φύλακας δεν μπορέσει να τις μεταγράψει όλες μέσα στην ίδια ημέρα, συντάσσει έκθεση γι' αυτές που δεν καταχωρίστηκαν, σημειώνοντάς τις κατά την τάξη της προσαγωγής. Η καταχώρισή τους στο βιβλίο των μεταγραφών γίνεται κατά την τάξη που γράφηκαν στην έκθεση? ο φύλακας δεν μπορεί προτού τις μεταγράψει να κάνει άλλες μεταγραφές. Οι μεταγραφές αυτές λογίζονται ότι έγιναν από την ημέρα που συντάχθηκε η έκθεση.
  ’ρθρο 1206.
  Μεταγραφή της ίδιας ημέρας.
  Μεταξύ πολλών μεταγραφών που έγιναν την ίδια ημέρα σχετικά με δικαιώματα πάνω στο ίδιο ακίνητο, προτιμάται εκείνη που στηρίζεται στον έστω και κατ' ελάχιστο χρόνο αρχαιότερο τίτλο.
  ’ρθρο 1207.
  Μεταγραφή και εγγραφή υποθήκης την ίδια
ημέρα.
  Αν συμπέσει την ίδια ημέρα μεταγραφή και εγγραφή υποθήκης πάνω στο ίδιο ακίνητο, προτιμάται εκείνη που καταχωρίστηκε νωρίτερα, έστω και κατ' ελάχιστο χρόνο.
  
  
Σελ. 192,174(α)
Τεύχος 1209 - Σελ. 6
  
’ρθρο 1208.
  Μεταγραφή μισθώσεων.
  Μεταγράφονται στο γραφείο των μεταγραφών της περιφέρειας του ακινήτου οι μισθώσεις του ακινήτου για διάστημα μακρότερο από εννέα χρόνια.
  ΚΕΦΑΛΑΙΟ ΔΕΚΑΤΟ
  ΕΝΕΧΥΡΟ
  ’ρθρο 1209.
  Έννοια.
  Σε ξένο κινητό πράγμα μπορεί να συσταθεί εμπράγματο δικαίωμα ενεχύρου για την εξασφάλιση απαίτησης με την προνομιακή ικανοποίηση του δανειστή από το πράγμα.
  ’ρθρο 1210.
  Ύπαρξη απαίτησης.
  Το ενέχυρο αποτελεί παρεπόμενο δικαίωμα? συνιστάται και υπέρ απαίτησης μελλοντικής ή υπό αίρεση.
  ’ρθρο 1211.
  Σύσταση.
  Για τη σύσταση ενεχύρου απαιτείται παράδοση του πράγματος από τον κύριο στο δανειστή και συμφωνία των δύο ότι ο δανειστής αποκτά ενέχυρο στο πράγμα. Η συμφωνία απαιτείται να γίνει με έγγραφο συμβολαιογραφικό ή ιδιωτικό με βέβαιη χρονολογία και να προσδιορίζει την απαίτηση, καθώς επίσης να περιγράφει το ενεχυραζόμενο πράγμα. Αντί για περιγραφή στο σώμα του εγγράφου αρκεί να προσαρτάται σ' αυτό ιδιαίτερος κατάλογος.
  ’ρθρο 1212.
  Παράδοση σε τρίτον.
  Η παράδοση σύμφωνα με το προηγούμενο άρθρο μπορεί να γίνει και σε τρίτον με κοινή συναίνεση δανειστή και ενεχυραστή.
  ’ρθρο 1213.
  Παράδοση με αντιφώνηση.
  Συμφωνία μεταξύ δανειστή και ενεχυραστή να παραμείνει αυτός στην κατοχή του πράγματος βάσει ορισμένης έννομης σχέσης δεν ισχύει ως παράδοση.
  ’ρθρο 1214.
  Σύσταση με καταχώριση.
  Με μόνη τη συμφωνία συνιστάται ενέχυρο χωρίς παράδοση, αν η συμφωνία αυτή καταχωριστεί σε δημόσιο βιβλίο που καθορίζεται για το σκοπό αυτό από το νόμο.
  ’ρθρο 1215.
  Έλλειψη κυριότητας του ενεχυραστή.
  Αν το πράγμα δεν ανήκει στον ενεχυραστή, ενέχυρο αποκτάται κατά τους όρους που αποκτάται η κυριότητα κινητού από μη κύριο. Οι σχετικές διατάξεις εφαρμόζονται αναλόγως.
  ’ρθρο 1216.
  Ενέχυρο σε ιδανικό μέρος.
  Ενέχυρο συνιστάται και σε ιδανικό μέρος κινητού πράγματος. Αλλά το πράγμα δεν επιτρέπεται να παραμείνει ολόκληρο ή κατά ιδανικό μέρος στην κατοχή του ενεχυραστή.
  
’ρθρο 1217.
  Χρόνος από τον οποίο υπάρχει το προνόμιο.
  Το προνόμιο από το ενέχυρο υπάρχει από τη σύστασή του και αν ακόμη συστήθηκε για απαίτηση μελλοντική ή υπό αίρεση.
  ’ρθρο 1218.
  Ασφαλιζόμενο χρέος.
  Το ενέχυρο ασφαλίζει την απαίτηση σε όλη της την έκταση ιδίως τους τόκους, την ποινική ρήτρα, τις αξιώσεις του δανειστή εξαιτίας δαπανών που έκανε στο πράγμα, τα δικαστικά έξοδα, καθώς και τα έξοδα για την εκποίηση του ενεχύρου.
  Αν το ενέχυρο έχει συσταθεί για εξασφάλιση ξένης οφειλής, δικαιοπραξία οφειλέτη και δανειστή που γίνεται μετά την ενεχύραση δεν μπορεί να καταστήσει επαχθέστερη τη θέση του ενεχυραστή.
  ’ρθρο 1219.
  Ενστάσεις του ενεχυραστή.
  Ο ενεχυραστής, εφόσον στο νόμο δεν ορίζεται διαφορετικά, έχει δικαίωμα να προτείνει απέναντι στο δανειστή τις ενστάσεις που έχει ο οφειλέτης κατά της απαίτησης και αν ακόμη αυτός παραιτηθεί από τις ενστάσεις αυτές.
  ’ρθρο 1220.
  Καρποί του πράγματος.
  Το δικαίωμα του ενεχύρου, εφόσον δεν συμφωνήθηκε διαφορετικά, δεν εκτείνεται και στους καρπούς του πράγματος που αποχωρίστηκαν απ' αυτό.
  ’ρθρο 1221.
  Επιτρέπεται να συμφωνηθεί να παίρνει ο δανειστής τα ωφελήματα του πράγματος. Αν το πράγμα είναι από τη φύση του καρποφόρο, σε περίπτωση αμφιβολίας ο δανειστής θεωρείται ότι έχει αυτό το δικαίωμα.
  ’ρθρο 1222.
  Αν ο δανειστής έχει δικαίωμα να παίρνει τα ωφελήματα, οφείλει επιμέλεια για την παραγωγή και την είσπραξή τους, καθώς και λογοδοσία. Το καθαρό υπόλοιπο, εφόσον δεν συμφωνήθηκε διαφορετικά, διατίθεται πρώτα για την απόσβεση των εξόδων, έπειτα των τόκων και τέλος του κεφαλαίου της απαίτησης.
  ’ρθρο 1223.
  Καταστροφή ή αναγκαστική απαλλοτρίωση του πράγματος.
  Το ενέχυρο εκτείνεται και στο οφειλόμενο για το πράγμα αντάλλαγμα ή ποσόν αποζημίωσης ιδίως σε περίπτωση καταστροφής ή ασφαλιστικής σύμβασης ή αναγκαστικής απαλλοτρίωσης.
  ’ρθρο 1224.
  Υποχρεώσεις του δανειστή.
  Ο δανειστής έχει υποχρέωση να φυλάει το πράγμα. Χωρίς τη συναίνεση του ενεχυραστή δεν έχει δικαίωμα να το χρησιμοποιεί ή να το μετενεχυράζει.
  ’ρθρο 1225.
  Δαπάνες για το πράγμα.
  Οι δαπάνες που έκανε ο δανειστής για το πράγμα αναζητούνται κατά τις διατάξεις για τη διοίκηση αλλοτρίων. Ο δανειστής έχει δικαίωμα να αφαιρέσει το κατασκεύασμα που πρόσθεσε στο πράγμα.
  ’ρθρο 1226.
  Παράβαση υποχρεώσεων από το δανειστή.
  Αν ο δανειστής προσβάλλει τα δικαιώματα του ενεχυραστή, αυτός μπορεί να απαιτήσει την παράδοση του πράγματος σε μεσεγγυούχο που διορίζεται από το δικαστήριο, ή τη δημόσια κατάθεση του πράγματος, αν είναι δεκτικό κατάθεσης. Τη δαπάνη φέρει ο δανειστής.
  
’ρθρο 1227.
  Αντί για τη μεσεγγύηση ή την κατάθεση που προβλέπονται στο προηγούμενο άρθρο, ο ενεχυραστής έχει δικαίωμα να απαιτήσει την απόδοση του πράγματος εξοφλώντας το δανειστή. Αν η απαίτηση είναι άτοκη και δεν έχει καταστεί ληξιπρόθεσμη, εκπίπτονται οι τόκοι για το χρονικό διάστημα από την πληρωμή ως τη λήξη του χρέους.
  ’ρθρο 1228.
  Κίνδυνος των συμφερόντων του δανειστή.
  Αν κινδυνεύει η ασφάλεια του δανειστή επειδή απειλείται καταστροφή ή ουσιώδης μείωση της αξίας του πράγματος, έχει αυτός το δικαίωμα να πουλήσει το πράγμα με πλειστηριασμό, ύστερα από άδεια του δικαστηρίου, εκτός αν ο ενεχυραστής συμπληρώσει την ασφάλεια μέσα σε εύλογη προθεσμία που τάσσεται. Ο πλειστηριασμός γίνεται όπως ο πλειστηριασμός κινητού που έχει κατασχεθεί. Το εκπλειστηρίασμα υποκαθίσταται στο πράγμα και κατατίθεται δημόσια.
  Η πώληση των πραγμάτων που έχουν χρηματιστηριακή αξία γίνεται χρηματιστηριακώς.
  ’ρθρο 1229.
  Στην περίπτωση του προηγούμενου άρθρου έχει δικαίωμα με τους ίδιους όρους και ο ενεχυραστής να προκαλέσει δικαστική άδεια για την πώληση του πράγματος ή να απαιτήσει την απόδοσή του παρέχοντας άλλη ασφάλεια. Παροχή ασφάλειας με εγγυητή αποκλείεται.
  ’ρθρο 1230.
  Ευκαιρία για επωφελή πώληση.
  Ο ενεχυραστής και πριν από τη λήξη του χρέους έχει δικαίωμα, αν του παρουσιαστεί ευκαιρία για επωφελή πώληση του πράγματος, να ζητήσει από το δικαστήριο την άδεια να το πουλήσει. Το δικαστήριο ορίζει τους όρους της πώλησης και την κατάθεση του τιμήματος.
  ’ρθρο 1231.
  Αδιαίρετο του ενεχύρου.
  Το ενέχυρο είναι αδιαίρετο. Αν υπάρχει πάνω σε περισσότερα πράγματα, καθένα απ' αυτά ασφαλίζει την όλη απαίτηση.
  ’ρθρο 1232.
  Απόδοση του πράγματος κατά τη λήξη.
  Ο δανειστής έχει την υποχρέωση να αποδώσει το πράγμα, όταν αποσβεστεί το ενέχυρο.
  ’ρθρο 1233.
  Με άδεια του δικαστηρίου έχει δικαίωμα ο δανειστής και μετά την απόσβεση της απαίτησής του να αρνηθεί την απόδοση του πράγματος στον οφειλέτη, αν έχει εναντίον του άλλη απαίτηση που συνομολογήθηκε μετά τη σύσταση του ενεχύρου και έγινε απαιτητή πριν από τη λήξη της απαίτησης που ασφαλίζεται με το ενέχυρο. Το ίδιο δικαίωμα έχει ο δανειστής και κατά του τρίτου ενεχυραστή, αν έχει εναντίον του απαίτηση με τους ίδιους όρους.
  ’ρθρο 1234.
  Ο ενεχυραστής τρίτος έχει δικαίωμα, όταν γίνει απαιτητή η οφειλή, να την καταβάλει και να αναλάβει το πράγμα. Με την καταβολή υποκαθίσταται στα δικαιώματα του δανειστή.
  ’ρθρο 1235.
  Παραγραφή.
  Παραγράφονται μετά έξι μήνες από την απόσβεση του ενεχύρου: 1.οι αξιώσεις του ενεχυραστή κατά του δανειστή από βλάβη ή μείωση της αξίας του πράγματος? 2.οι αξιώσεις του δανειστή για δαπάνες ή για την αφαίρεση κατασκευάσματος που έχει προσθέσει.

(Μετά τη σελ. 192,174) Σελ. 192,175
Τεύχος Ζ12 - Σελ. 77
  
’ρθρο 1236.
  Προστασία δικαιώματος ενεχύρου.
  Σε περίπτωση προσβολής του δικαιώματος του ενεχύρου εφαρμόζονται αναλόγως οι διατάξεις για την προστασία της κυριότητας.
  ’ρθρο 1237.
  Δικαίωμα του δανειστή να πουλήσει το ενέχυρο.
  Ο δανειστής από τη στιγμή που η απαίτησή του έγινε απαιτητή έχει δικαίωμα να πουλήσει το πράγμα με πλειστηριασμό, αν έχει εκτελεστό τίτλο, ή να προκαλέσει δικαστική απόφαση για την πώλησή του με πλειστηριασμό. Η πώλησή γίνεται όπως η πώληση κινητού που έχει κατασχεθεί.
  Η πώληση πραγμάτων που έχουν χρηματιστηριακή αξία γίνεται χρηματιστηριακώς.
  ’ρθρο 1238.
  Αν περισσότερα πράγματα βαρύνονται με ενέχυρο, ο δανειστής έχει δικαίωμα να εκποιήσει τόσα μόνο όσα απαιτούνται για την ικανοποίησή του.
  ’ρθρο 1239.
  Απαγορευμένες συμφωνίες.
  Είναι άκυρη η συμφωνία που γίνεται προτού καταστεί απαιτητό το ασφαλιζόμενο χρέος, σύμφωνα με την οποία αν ο δανειστής δεν ικανοποιηθεί εμπρόθεσμα, η κυριότητα του πράγματος περιέρχεται ή πρέπει να μεταβιβαστεί σ' αυτόν. Το ίδιο ισχύει και για τη συμφωνία, με την οποία ο δανειστής απαλλάσσεται εξ ολοκλήρου ή κατά ένα μέρος από τις διατυπώσεις για την εκποίηση του πράγματος.
  ’ρθρο 1240.
  Δικαιώματα του υπερθεματιστή.
  Με τον πλειστηριασμό και την κατακύρωση κατά τους όρους του νόμου ο αγοραστής αποκτά την κυριότητα του πράγματος ελεύθερη από βάρη. Δεν επέρχεται όμως απόσβεση της τυχόν επικαρπίας που υπάρχει πάνω στο πράγμα πριν από τη σύσταση του ενεχύρου.
  ’ρθρο 1241.
  Η απόσβεση του χρέους από το εκπλειστηρίασμα.
  Κατά το ποσόν που το εκπλειστηρίασμα περιέρχεται στο δανειστή για την ικανοποίηση της απαίτησής του, η απαίτηση θεωρείται ότι εξοφλήθηκε από τον ενεχυραστή. Κατά το υπόλοιπο το εκπλειστηρίασμα υποκαθίσταται στο πράγμα.
  ’ρθρο 1242.
  Κατά την πώληση του πράγματος από το δανειστή ο ενεχυραστής λογίζεται υπέρ του δανειστή ως κύριος, εκτός αν ο δανειστής γνωρίζει ότι δεν είναι κύριος.
  ’ρθρο 1243.
  Απόσβεση ενεχύρου.
  Απόσβεση του ενεχύρου επέρχεται ιδίως: 1.με την απόσβεση της απαίτησης για χάρη της οποίας έχει συσταθεί? 2.με την απόδοση του πράγματος από το δανειστή στον ενεχυραστή ή στον κύριο? 3.με τη μονομερή δήλωση του δανειστή προς τον ενεχυραστή ή τον κύριο ότι παραιτείται από το ενέχυρο? 4.με την ένωση στο ίδιο πρόσωπο της κυριότητας και του δικαιώματος του ενεχύρου.
Σελ. 192,176
Τεύχος Ζ12 - Σελ. 78
  
’ρθρο 1244.
  Ενέχυρο σε ανώνυμους τίτλους.
  Στο ενέχυρο ανώνυμων τίτλων εφαρμόζονται οι διατάξεις για το ενέχυρο κινητών. Αν οι τίτλοι αυτοί παραδόθηκαν στον ενεχυρούχο δανειστή, το ενέχυρο εκτείνεται και στα προσαρτημένα τοκομερίδια και μερισματόγραφα.
  ’ρθρο 1245.
  Στο ενέχυρο μετοχών εταιρίας, αν δεν ορίστηκε διαφορετικά, ο ενεχυραστής έχει δικαίωμα και κατά τη διάρκεια του ενεχύρου να μετέχει στις συνελεύσεις των μετόχων.
  ’ρθρο 1246.
  Νόμιμο ενέχυρο.
  Οι διατάξεις για το συμβατικό ενέχυρο εφαρμόζονται αναλόγως και στο νόμιμο ενέχυρο.
  ’ρθρο 1247.
  Ενέχυρο σε δικαίωμα.
  Ενέχυρο μπορεί να συσταθεί και σε δικαίωμα, εφόσον αυτό είναι μεταβιβάσιμο. Η σύσταση γίνεται κατά τον τρόπο που γίνεται και η μεταβίβαση του δικαιώματος. Η σύμβαση για τη σύσταση του ενεχύρου απαιτείται να γίνει με έγγραφο συμβολαιογραφικό ή ιδιωτικό με βέβαιη χρονολογία.
  ’ρθρο 1248.
  Ιδίως ενέχυρο απαίτησης.
  Αν αντικείμενο του ενεχύρου είναι απαίτηση, απαιτείται επιπλέον ο ενεχυραστής να γνωστοποιήσει στον οφειλέτη την ενεχύραση.
  ’ρθρο 1249.
  Το ενέχυρο απαίτησης εκτείνεται και στους τόκους που γίνονται απαιτητοί μετά τη σύσταση του ενεχύρου.
  ’ρθρο 1250.
  Αν στην ίδια απαίτηση έχουν συσταθεί περισσότερα ενέχυρα, η σειρά προτεραιότητας κανονίζεται από το χρόνο σύστασης κάθε δικαιώματος.
  ’ρθρο 1251.
  Ενέχυρο τίτλου σε διαταγή.
  Για την ενεχύραση τίτλου σε διαταγή αρκεί οπισθογράφησή του σε διαταγή του δανειστή, χωρίς να απαιτείται άλλη έγγραφη συμφωνία.

  
’ρθρο 1252.
  Είσπραξη της απαίτησης που έχει ενεχυραστεί.
  Εφόσον το ασφαλιζόμενο χρέος δεν έληξε, ο ενεχυρούχος δανειστής έχει δικαίωμα να εισπράξει μόνος την ενεχυρασμένη απαίτηση, αν δεν είναι χρηματική. Από την είσπραξη ο δανειστής έχει ενέχυρο σε πράγμα του ενεχυραστή.
  ’ρθρο 1253.
  Στην περίπτωση του προηγούμενου άρθρου, αν η ενεχυρασμένη απαίτηση είναι χρηματική, την είσπραξη έχουν δικαίωμα και υποχρέωση να κάνουν από κοινού ο ενεχυρούχος δανειστής και ο ενεχυραστής. Αντί για είσπραξη ή μετά από αυτήν έχει δικαίωμα καθένας απ' αυτούς να απαιτήσει την ασφαλή και έντοκη τοποθέτηση των χρημάτων με την επιφύλαξη του δικαιώματος του ενεχύρου. Το είδος της τοποθέτησης ορίζει ο ενεχυραστής.
  ’ρθρο 1254.
  Όταν λήξει το ασφαλιζόμενο χρέος, αν η ενεχυρασμένη απαίτηση δεν είναι χρηματική, ο ενεχυρούχος δανειστής την εισπράττει μόνος και επέρχονται οι συνέπειες της ενεχύρασης πράγματος του ενεχυραστή. Αν η ενεχυρασμένη απαίτηση είναι χρηματική, έχει δικαίωμα επίσης ο δανειστής να την εισπράξει αλλά μόνο κατά το ποσόν που απαιτείται για την ικανοποίησή του. Αντί για τέτοια είσπραξη έχει δικαίωμα να απαιτήσει να του εκχωρηθεί η απαίτηση αντί καταβολής. Δεν δικαιούται σε άλλη διάθεση της ενεχυρασμένης απαίτησης.
  ’ρθρο 1255.
  Ενεχύραση τίτλου σε διαταγή κ.λπ.
  Αν αντικείμενο του ενεχύρου είναι τίτλος σε διαταγή, ο ενεχυρούχος δανειστής έχει δικαίωμα να είσπραξει μόνος και αν ακόμη δεν έληξε το ασφαλιζόμενο χρέος. Το ίδιο ισχύει και για τοκομερίδια ή μερισματόγραφα προσαρτημένα σε ανώνυμους τίτλους που ενεχυράστηκαν και παραδόθηκαν στο δανειστή.
  Αν η είσπραξη έγινε πριν λήξει το ασφαλιζόμενο χρέος, ο ενεχυρούχος δανειστής έχει υποχρέωση να τοποθετήσει ασφαλώς και έντοκα το ποσόν που εισέπραξε, με την επιφύλαξη του δικαιώματος του ενεχύρου.
  ’ρθρο 1256.
  Στην ενεχύραση δικαιώματος εφαρμόζονται κατά τα λοιπά αναλόγως οι διατάξεις για την ενεχύραση πράγματος.
  ΚΕΦΑΛΑΙΟ ΕΝΔΕΚΑΤΟ
  ΥΠΟΘΗΚΗ
  ’ρθρο 1257.
  Σε ξένο ακίνητο μπορεί να συσταθεί εμπράγματο δικαίωμα υποθήκης για ην εξασφάλιση απαίτησης με την προνομιακή ικανοποίηση του δανειστή από το πράγμα.
  ’ρθρο 1258.
  Ύπαρξη απαίτησης.
  Η υποθήκη αποτελεί παρεπόμενο δικαίωμα. μπορεί να αποκτηθεί και υπέρ απαίτησης μελλοντικής ή υπό αίρεση.
  ’ρθρο 1259.
  Δεκτικά υποθήκης.
  Η υποθήκη αποκτάται μόνο σε ακίνητα που μπορούν να εκποιηθούν καθώς και στην επικαρπία τέτοιων ακινήτων, για όσο χρόνο διαρκεί αυτή.
  ’ρθρο 1260.
  Όροι για την απόκτηση υποθήκης.
  Για την απόκτηση υποθήκης απαιτείται τίτλος που χορηγεί δικαίωμα υποθήκης και εγγραφή στο βιβλίο υποθηκών.
  
’ρθρο 1261.
  Τίτλοι.
  Τίτλοι που χορηγούν δικαίωμα για την απόκτηση υποθήκης είναι ο νόμος, η δικαστική απόφαση και η ιδιωτική βούληση.
  ’ρθρο 1262.
  Τίτλος από το νόμο.
  Τίτλο από το νόμο για την απόκτηση υποθήκης έχουν:1.το δημόσιο, στα ακίνητα των οφειλετών του, για απαιτήσεις από καθυστερούμενους φόρους. 2.το δημόσιο, οι δήμοι, οι κοινότητες, τα θρησκευτικά ή τα κοινής ωφέλειας ιδρύματα και τα νομικά πρόσωπα δημόσιου δικαίου, στα ακίνητα των διαχειριστών ή των εγγυητών τους, για τις απαιτήσεις που πηγάζουν από τη διαχείριση. 3.εκείνοι που τελούν υπό γονική μέριμνα ή επιτροπεία, στα ακίνητα των γονέων ή του επιτρόπου, για την περιουσία τους που αυτοί διαχειρίζονται και για τις απαιτήσεις τους από αυτή τη διαχείριση. 4.ο κάθε σύζυγος για την απαίτησή του από την επαύξηση της περιουσίας του άλλου συζύγου κατά το άρθρο 1400. 5.οι κληροδόχοι, στα ακίνητα της κληρονομίας, για τις απαιτήσεις τους. 6.οι κληρονόμοι, στα ακίνητα της κληρονομίας, για τις απαιτήσεις προς εξίσωση των μερίδων τους ή λόγω νομικών ελαττωμάτων των αντικειμένων της κληρονομίας που τους έλαχαν. 7.ο ενυπόθηκος δανειστής, στο ενυπόθηκο ακίνητο, για τους καθυστερούμενους τόκους της απαίτησης και για τη 
δαπάνη της εγγραφής της υποθήκης ή τη δικαστική δαπάνη, εφόσον το ενυπόθηκο ακίνητο δεν μεταβιβάστηκε σε άλλον.
  ’ρθρο 1263.
  Τίτλος από δικαστική απόφαση.
  Τίτλο για την απόκτηση υποθήκης παρέχουν, εφόσον επιδικάζουν χρηματική ή άλλη αποτιμητή σε χρήμα παροχή, οι τελεσίδικες αποφάσεις των πολιτικών, ποινικών και διοικητικών ή άλλων ειδικών δικαστηρίων καθώς και οι εκτελεστές αποφάσεις διαιτητών ή αλλοδαπών δικαστηρίων.
  ’ρθρο 1264.
  Ακίνητα στα οποία εκτείνεται ο τίτλος.
  Το δικαίωμα για εγγραφή υποθήκης με βάση τίτλο από το νόμο ή από δικαστική απόφαση εκτείνεται σε όλα τα ακίνητα του οφειλέτη, εφόσον ο νόμος δεν ορίζει διαφορετικά. Η εγγραφή όμως γίνεται μόνο για ορισμένη ποσότητα και σε ορισμένα ακίνητα.
  ’ρθρο 1265.
  Ποιος παραχωρεί υποθήκη.
  Δικαίωμα για εγγραφή υποθήκης παρέχεται από τον οφειλέτη ή από τρίτον υπέρ του οφειλέτη. Αυτός που παραχωρεί υποθήκη απαιτείται να είναι κύριος του ακινήτου.
  ’ρθρο 1266.
  Το δικαίωμα εγγραφής υποθήκης κατά το προηγούμενο άρθρο παραχωρείται με μονομερή συμβολαιογραφική δήλωση, στην οποία πρέπει να προσδιορίζεται το ακίνητο που υποθηκεύεται.
  ’ρθρο 1267.
  Όποιος παραχωρεί υποθήκη σε ακίνητο που γνωρίζει ότι είναι ξένο ή αποσωπά από δανειστή τους περιορισμούς και τα βάρη της κυριότητάς του έχει υποχρέωση να εξοφλήσει αμέσως το χρέος, αν δεν μπορεί να παραχωρήσει άλλη ανάλογη υποθήκη. Περαιτέρω ευθύνη του δεν αποκλείεται.





(Μετά τη σελ. 192,176) Σελ. 192,177
Τεύχος Ζ12-Σελ. 79
  
’ρθρο 1268.
  Από πότε υπάρχει η υποθήκη.
  Η υποθήκη υπάρχει από τη στιγμή που γίνεται κανονική εγγραφή της στο βιβλίο υποθηκών της περιφέρειας όπου βρίσκεται το ακίνητο.
  ’ρθρο 1269
  Εγγράφεται μόνο για ορισμένη χρηματική
ποσότητα.
  Η εγγραφή της υποθήκης γίνεται πάντοτε για ορισμένη χρηματική ποσότητα. Αν στον τίτλο δεν περιέχεται ορισμένη ποσότητα, αυτός που ζητεί την εγγραφή πρέπει να την ορίσει κατά προσέγγιση. Ο οφειλέτης όμως έχει δικαίωμα να απαιτήσει τη μείωση του ποσού στο μέτρο που αρμόζει.
  ’ρθρο 1270.
  Περιορισμός εγγραφής.
  Η υποθήκη που εγγράφεται βάσει τίτλου από το νόμο ή από δικαστική απόφαση σε περισσότερα ακίνητα του οφειλέτη μπορεί με αίτησή του να περιοριστεί σε τόσα μόνο ακίνητα όσων η αξία ασφαλίζει αρκετά την απαίτηση.
  ’ρθρο 1271.
  Έλλειψη κυριότητας εκείνου που παραχώρησε.
  Είναι άκυρη η εγγραφή υποθήκης από ιδιωτική βούληση εφόσον το ακίνητο δεν ανήκει ήδη κατά το χρόνο της εγγραφής σ' εκείνον που παραχώρησε την υποθήκη. Η εγγραφή δεν ισχυροποιείται με έγκριση ή επίκτηση μεταγενέστερη από την εγγραφή.
  ’ρθρο 1272.
  Τάξη υποθηκών.
  Η ημέρα της εγγραφής κανονίζει την προτίμηση των υποθηκών.
  Όλες οι υποθήκες που γράφηκαν την ίδια ημέρα έχουν την ίδια τάξη.
  ’ρθρο 1273.
  Η εγγραφή διακόπτει την παραγραφή.
  Η εγγραφή της υποθήκης διακόπτει την παραγραφή της απαίτησης υπέρ εκείνου για τα δικαιώματα του οποίου έγινε. Αν η υποθήκη εξαλειφθεί, η παραγραφή λογίζεται σαν να μην διακόπηκε.
  ’ρθρο 1274.
  Προσημείωση.
  Εγγραφή προσημείωσης υποθήκης γίνεται μόνο ύστερα από δικαστική απόφαση.
  [Το άρθρο 1275 καταργήθηκε με το άρθρο 53 Εισ ΝΚ ΠολΔ]
  ’ρθρο 1276.
  Η προσημείωση εγγράφεται όπως η υποθήκη, με τη μνεία όμως ότι προσημειώνεται.

Σελ. 192,178
Τεύχος Ζ12-Σελ. 80
  
  
’ρθρο 1277.
  Τροπή της προσημείωσης.
  Η προσημείωση χορηγεί μόνο δικαίωμα προτίμησης για την απόκτηση υποθήκης. Όταν η απαίτηση επιδικαστεί τελεσίδικα, η προσημείωση τρέπεται σε υποθήκη, η οποία λογίζεται ότι έχει εγγραφεί από την ημέρα της προσημείωσης.
  ’ρθρο 1278.
  Η τροπή της προσημείωσης σε υποθήκη δεν εμποδίζεται από το ότι το ακίνητο περιήλθε στην κυριότητα άλλου.
  ’ρθρο 1279.
  Αν πριν από την τροπή της προσημείωσης σε υποθήκη χωρήσει αναγκαστική εκτέλεση στο ακίνητο, η απαίτηση υπέρ της οποίας, έχει εγγραφεί η προσημείωση κατατάσσεται τυχαία και το ακίνητο περιέρχεται στον αγοραστή ελεύθερο.
  ’ρθρο 1280.
  Διακόπτει την παραγραφή.
  Η προσημείωση διακόπτει την παραγραφή της απαίτησης υπέρ εκείνου για τα δικαιώματα του οποίου έγινε. Αν η προσημείωση εξαλειφθεί, η παραγραφή λογίζεται σαν να μη διακόπηκε.
  ’ρθρο 1281.
  Αδιαίρετο της υποθήκης.
  Η υποθήκη είναι δικαίωμα αδιαίρετο.
  ’ρθρο 1282.
  Έκταση της υποθήκης.
  Η υποθήκη εκτείνεται σε ολόκληρο το ενυπόθηκο κτήμα καθώς και στα συστατικά και στα παραρτήματά του.
  ’ρθρο 1283.
  Αν κινητό που αποτελεί συστατικό ή παράρτημα του ενυποθήκου αποχωρίστηκε από αυτό και μεταβιβάστηκε σε τρίτον, ο ενυπόθηκος δανειστής δεν δικαιούται να το απαιτήσει κατά του τρίτου.
  ’ρθρο 1284.
  Χειροτέρευση του ενυποθήκου.
  Αν από υπαιτιότητα του οφειλέτη κινδυνεύει να χειροτερέψει το ενυπόθηκο ή να ελαττωθεί η αξία του, ο δανειστής έχει το δικαίωμα να απαιτήσει είτε την παράλειψη ή άρση των επιβλαβών πράξεων είτε την άμεση εξόφληση του χρέους είτε τέλος την παραχώρηση άλλης ανάλογης υποθήκης. Αξίωση αποζημίωσης κατά τις διατάξεις για τις αδικοπραξίες δεν αποκλείεται.
  ’ρθρο 1285.
  Ασφάλιση του ενυποθήκου.
  Αν το ενυπόθηκο είναι οικοδομή, ο δανειστής έχει δικαίωμα να την ασφαλίζει κατά της φωτιάς ή άλλου κινδύνου με δαπάνες του οφειλέτη. Αν αυτός δεν καταβάλλει τα ασφάλιστρα, ο δανειστής έχει δικαίωμα να απαιτήσει την άμεση καταβολή του χρέους.
  
’ρθρο 1286.
  Η διάταξη του προηγούμενου άρθρου εφαρμόζεται και για την ασφάλιση κάθε ενυπόθηκου ακινήτου, αν η ασφάλιση κατά του κινδύνου επιβάλλεται από τους κανόνες της τακτικής διαχείρισής του.
  ’ρθρο 1287.
  Όταν το ενυπόθηκο είναι ασφαλισμένο, το δικαίωμα της υποθήκης ασκείται και στην οφειλόμενη ασφαλιστική αποζημίωση. Ο δανειστής έχει υποχρέωση να καταθέσει το ποσόν της αποζημίωσης δημόσια για να γίνει η διαδικασία της κατάταξης. Αν όμως το ενυπόθηκο είναι οικοδομή, ο οφειλέτης έχει δικαίωμα, μέσα σε έξι μήνες από τότε που επήλθε ο ασφαλιστικός κίνδυνος, να απαιτήσει να διατεθεί το ποσόν της αποζημίωσης για την αποκατάσταση της οικοδομής. Αν η αποκατάσταση αυτή δεν πραγματοποιηθεί μέσα σε ένα χρόνο από την καταβολή της αποζημίωσης, το ποσόν κατατίθεται δημόσια και γίνεται η διαδικασία της κατάταξης.
  ’ρθρο 1288.
  Αναγκαστική απαλλοτρίωση.
  Αν το ενυπόθηκο ακίνητο απαλλοτριωθεί αναγκαστικά, το δικαίωμα της υποθήκης ασκείται στην αποζημίωση. Αυτή κατατίθεται δημόσια και γίνεται η διαδικασία της κατάταξης.
  ’ρθρο 1289.
  Εγγραφή κεφαλαίου ως τοκοφόρου.
  Αν το κεφάλαιο της απαίτησης που ασφαλίζεται με υποθήκη γράφηκε ως τοκοφόρο, η υποθήκη, σε οποιουδήποτε την κυριότητα και αν βρίσκεται το ακίνητο, ασφαλίζει κατά την ίδια τάξη εγγραφής και τους καθυστερούμενους τόκους ενός έτους πριν από την κατάσχεση, από οποιονδήποτε και αν ενεργήθηκε αυτή, καθώς και τους τόκους μετά την κατάσχεση ως την πληρωμή του χρέους, ή ωσότου γίνει αμετάκλητος ο πίνακας της κατάταξης.
  ’ρθρο 1290.
  Παραχώρηση και άλλης υποθήκης.
  Η εγγραφή της υποθήκης δεν αφαιρεί από τον κύριο το δικαίωμα να παραχωρήσει και σε άλλον υποθήκη στο ίδιο ακίνητο. Αντίθετη συμφωνία ισχύει μόνο έναντι αυτών που αποκτούν υποθήκη από ιδιωτική βούληση και μόνο αν η συμφωνία έχει εγγραφεί στο βιβλίο υποθηκών.
  ’ρθρο 1291.
  Δικαιώματα ενυπόθηκου δανειστή.
  Ο δανειστής έχει δικαίωμα να απαιτήσει από τον οφειλέτη την εξόφληση του χρέους ασκώντας κατ' εκλογήν είτε την ενοχική είτε την εμπράγματη αγωγή. Η άσκηση της ενοχικής δεν αποκλείει την εμπράγματη αγωγή.
  ’ρθρο 1292.
  Με την εμπράγματη αγωγή ο δανειστής μπορεί να επιδιώξει την εξόφληση του χρέους με την αναγκαστική πώληση του ενυπόθηκου κτήματος, μόλις το χρέος γίνει απαιτητό.
  ’ρθρο 1293.
  Αν η απαίτηση του δανειστή δεν ικανοποιηθεί στο σύνολο ή κατά ένα μέρος από το ενυπόθηκο κτήμα, ο δανειστής έχει το δικαίωμα να στραφεί με την ενοχική αγωγή κατά οποιουδήποτε υποχρέου.
  ’ρθρο 1294.
  Τρίτος κύριος ή νομέας.
  Ο τρίτος κύριος που παραχώρησε την υποθήκη καθώς και κάθε τρίτος που νέμεται με νόμιμο τίτλο το ενυπόθηκο, υπόκειται στην εμπράγματη αγωγή του δανειστή με την αναγκαστική εκτέλεση πάνω στο κτήμα, αν δεν προτιμά να εξοφλήσει όλες τις ενυπόθηκες απαιτήσεις στην έκταση που ασφαλίζονται με την υποθήκη.
  
’ρθρο 1295.
  Η εκτέλεση κατά του τρίτου κυρίου ή νομέα γίνεται κατά τις διατάξεις της πολιτικής δικονομίας. η επιταγή για την πληρωμή κοινοποιείται και σ' αυτόν. Το περίσσευμα του εκπλειστηριάσματος αποδίδεται στον τρίτο.
  ’ρθρο 1296.
  Έκταση υποχρέωσης του τρίτου.
  Η υποχρέωση του τρίτου κυρίου ή νομέα για τις υποθήκες δεν εκτείνεται περισσότερο από την αξία του ενυπόθηκου κτήματος, εφόσον αυτός δεν ενέχεται προσωπικά.
  ’ρθρο 1297.
  Αν δοθεί υποθήκη για εξασφάλιση εγγύησης, ο τρίτος κύριος ή νομέας του ενυπόθηκου κτήματος έχει δικαίωμα να απαιτήσει να εναχθεί πρώτα ο πρωτοφειλέτης. Εξαιρείται η περίπτωση που ο εγγυητής είναι και πρωτοφειλέτης.
  ’ρθρο 1298.
  Υποκατάσταση του τρίτου.
  Αν ο τρίτος κύριος ή νομέας του ενυπόθηκου κτήματος καταβάλει το ενυπόθηκο χρέος ή αποβληθεί από το ακίνητο με τον πλειστηριασμό του, υποκαθίσταται στα δικαιώματα του ενυπόθηκου δανειστή.
  ’ρθρο 1299.
  Χειροτέρευση από υπαιτιότητα του τρίτου.
  Αν από υπαιτιότητα του τρίτου κυρίου ή νομέα κινδυνεύει το ενυπόθηκο κτήμα να χειροτερέψει ή να ελαττωθεί η αξία του, ο δανειστής έχει δικαίωμα να απαιτήσει είτε την παράλειψη ή άρση των επιβλαβών πράξεων είτε την άμεση εξόφληση του χρέους. Αξίωση αποζημίωσης κατά τις διατάξεις για τις αδικοπραξίες δεν αποκλείεται.
  ’ρθρο 1300.
  Τάξη προτεραιότητας ενυποθήκων.
  Η προτεραιότητα μεταξύ των ενυπόθηκων δανειστών κανονίζεται κατά τη χρονολογική τάξη της εγγραφής της υποθήκης τους.
  ’ρθρο 1301.
  Δανειστές των οποίων οι υποθήκες γράφηκαν την ίδια ημέρα ικανοποιούνται σύμμετρα.
  ’ρθρο 1302.
  Ποιος ζητεί την εγγραφή.
  Οποιοσδήποτε μπορεί να ζητήσει την εγγραφή υποθήκης για τον εαυτό του ή για άλλον.
  ’ρθρο 1303.
  Έχουν ιδίως δικαίωμα να ζητήσουν την εγγραφή υποθήκης υπέρ άλλου:1.οι δανειστές του οφειλέτη, αν ο ίδιος αμελεί να εγγράψει την υποθήκη, για την οποία έχει τίτλο. 2.ο εγγυητής, αν ο δανειστής αμελεί να εγγράψει την υποθήκη, για την οποία έχει τίτλο προς εξασφάλιση της απαίτησής του κατά του πρωτοφειλέτη. 3.ο επίτροπος, ο παρεπίτροπος, ή κάθε συγγενής, για την εγγραφή υποθήκης υπέρ του επιτροπευομένου στα ακίνητα του επιτρόπου.
  ’ρθρο 1304.
  Συμφωνία συζύγων για μη εγγραφή υποθήκης.
  Είναι άκυρη η συμφωνία μεταξύ των συζύγων για τη μη εγγραφή της υποθήκης που προβλέπεται στο άρθρο 1262 αριθμ. 4.
(Μετά τη σελ. 192,178) Σελ. 192,179
Τεύχος Ζ12-Σελ 81
  
’ρθρο 1305.
  Δικαιολογητικά αίτησης εγγραφής.
  Εκείνος που ζητεί την εγγραφή υποθήκης προσάγει τον τίτλο και δύο περιλήψεις, από τις οποίες η μία μπορεί να γραφεί πάνω στο αντίγραφο του τίτλου.
  ’ρθρο 1306.
  Οι περιλήψεις του προηγούμενου άρθρου περιέχουν:1.το όνομα, επώνυμο, κατοικία και επάγγελμα του δανειστή και του οφειλέτη. 2.τη χρονολογία και το είδος του τίτλου 3.το οφειλόμενο ποσόν 4.το χρόνο της λήξης του χρέους 5.την περιγραφή του ακινήτου κατά είδος, θέση και όρια.
  ’ρθρο 1307.
  Εκείνος που ζητεί την εγγραφή υποθήκης οφείλει να επισυνάψει στις περιλήψεις τα έγγραφα ή αποδείξεις που δικαιολογούν την αίτηση ή την εγγραφή.
  ’ρθρο 1308.
  Κοινοποίηση περίληψης.
  Ο δανειστής μέσα σε οκτώ ημέρες από την εγγραφή οφείλει να κοινοποιήσει στον οφειλέτη, εφόσον αυτός δεν συνέπραξε στην εγγραφή, αντίγραφο της περίληψης που βρίσκεται στα χέρια του.
  ’ρθρο 1309.
  Εγγραφή σε βάρος προσώπου που έχει πεθάνει.
  Σε ακίνητα προσώπου που έχει πεθάνει η εγγραφή μπορεί να γίνει στο όνομά του χωρίς να αναφέρονται οι κληρονόμοι.
  [Το άρθρο 1310 καταργήθηκε με το άρθρο 53 Εισ ΝΚ ΠολΔ]
  ’ρθρο 1311.
  Συρροή αιτήσεων εγγραφών.
  Αν συμπέσει μεγάλη συρροή υποθηκών και προσημειώσεων που πρέπει να εγγραφούν και ο υποθηκοφύλακας δεν μπορέσει να τις καταχωρίσει όλες στο βιβλίο την ίδια ημέρα, οφείλει να συντάξει έκθεση για όσες δεν καταχωρίστηκαν και να τις σημειώσει κατά την τάξη της προσαγωγής τους. Η εγγραφή αυτών των υποθηκών στο βιβλίο γίνεται κατά την τάξη που γράφηκαν στην έκθεση.
  ’ρθρο 1312.
  Εκχώρηση ή ενεχύραση ενυπόθηκης απαίτησης.
  Αν εκχωρηθεί ή ενεχυραστεί ενυπόθηκη απαίτηση, γίνεται μνεία της εκχώρησης ή της ενεχύρασης στην κατάλληλη στήλη του βιβλίου υποθηκών , με φροντίδα του εκδοχέα ή του ενεχυρούχου δανειστή. Αυτοί ενέχονται για κάθε ζημία από την παράλειψη.
  ’ρθρο 1313.
  ’λλες σημειώσεις στο βιβλίο.
  Με αίτηση των μερών μπορούν να καταχωριστούν στο βιβλίο υποθηκών απέναντι από την αντίστοιχη εγγραφή διάφορες σημειώσεις που περιέχουν 
  
Σελ. 192,180
Τεύχος Ζ12-Σελ. 82

ιδίως:1.διορθώσεις ελλείψεων και λαθών των μερών ή του υποθηκοφύλακα σχετικά με την εγγραφή 2.αλλαγή κατοικίας ή διαμονής 3.ελαττώσεις του ποσού της ασφαλιζόμενης απαίτησης ή απαλλαγή μέρους των ενυπόθηκων κτημάτων 4.μεταβολή των όρων της ενυπόθηκης απαίτησης.
  Η ελάττωση του ποσού ή η απαλλαγή μέρους των ενυπόθηκων κτημάτων καθώς και η μεταβολή των όρων του χρέους σημειώνονται μόνο ύστερα από δικαστική απόφαση ή από συγκατάθεση των μερών που παρέχεται με συμβολαιογραφικό έγγραφο.
  ’ρθρο 1314.
  Διορθώσεις λαθών και ελλείψεων.
  Λάθη ή ελλείψεις σχετικά με την εγγραφή, που προέρχονται από υπαιτιότητα των μερών, διορθώνονται μόνο με βάση έγγραφα όμοια με εκείνα που απαιτούνται για την πρώτη εγγραφή.
  Οι διορθώσεις ισχύουν από την ημέρα που έγιναν.
  ’ρθρο 1315.
  Χρονολογία εγγραφών κλπ.
  Κάθε εγγραφή υποθήκης, προσημείωση ή σημείωση στο βιβλίο υποθηκών και κάθε αντίγραφο ή περίληψη από το βιβλίο πρέπει να φέρουν τη χρονολογία κατά την οποία έγιναν.
  ’ρθρο 1316.
  Ποιόν βαρύνουν τα έξοδα
  Τα έξοδα της εγγραφής της υποθήκης, αν δεν συμφωνήθηκε διαφορετικά, βαρύνουν τον οφειλέτη αλλά προκαταβάλλονται από αυτόν που ζητεί την εγγραφή. Το ίδιο ισχύει και για τα έξοδα της προσημείωσης, αν έγινε τροπή σε υποθήκη.
  ’ρθρο 1317.
  Απόσβεση υποθήκης.
  Η απόσβεση της απαίτησης με οποιονδήποτε τρόπο επιφέρει την απόσβεση της υποθήκης.
  ’ρθρο 1318.
  Απόσβεση της υποθήκης επέρχεται επίσης:1.με την ολοσχερή εξαφάνιση του ενυπόθηκου κτήματος 2.με την παραίτηση του δανειστή 3.με τον πλειστηριασμό του ενυπόθηκου κτήματος και την καταβολή του εκπλειστηριάσματος 4.με την παρέλευση της προθεσμίας με την οποία είχε παραχωρηθεί η υποθήκη.
  ’ρθρο 1319.
  Παραίτηση από την υποθήκη.
  Η παραίτηση από το δικαίωμα της υποθήκης γίνεται με μονομερή συμβολαιογραφική δήλωση.
  Η παραίτηση αυτή δεν αναιρεί την ενοχική αγωγή εναντίον κάθε υποχρέου.
  ’ρθρο 1320.
  Παραγραφή απαίτησης.
  Με την παραγραφή της απαίτησης επέρχεται απόσβεση της υποθήκης.
  
’ρθρο 1321.
  Σύγχυση.
  Η υποθήκη αποσβήνεται, όταν ενωθούν στο ίδιο πρόσωπο η κυριότητα και το δικαίωμα της υποθήκης.
  ’ρθρο 1322.
  Αλλοίωση ενυπόθηκου κτήματος.
  Η αλλοίωση του ενυπόθηκου κτήματος  ή η μεταβολή του σχήματος ή του είδους του δεν βλάπτει το δικαίωμα της υποθήκης.
  ’ρθρο 1323.
  Απόσβεση προσημείωσης.
  Απόσβεση της προσημείωσης επέρχεται από τους λόγους που ισχύουν και για την υποθήκη, καθώς και:1.με την ανάκληση της απόφασης που διέταξε την προσημείωση 2.αν μέσα σε ενενήντα ημέρες από την τελεσίδικη απόφαση που επιδικάζει την απαίτηση δεν τράπηκε σε υποθήκη.
  ’ρθρο 1324.
  Εξάλειψη υποθήκης.
  Οι υποθήκες που έχουν εγγραφεί εξαλείφονται από το βιβλίο υποθηκών είτε με τη συναίνεση του δανειστή είτε με τελεσίδικη απόφαση.
  ’ρθρο 1325.
  Η συναίνεση του δανειστή για την εξάλειψη γίνεται με μονομερή συμβολαιογραφική δήλωση.
  [Το άρθρο 1326 καταργήθηκε με το άρθρο 11 ν. 1329/83]
  ’ρθρο 1327.
  Απόφαση για την εξάλειψη.
  Αν ο δανειστής δεν συναινεί στην εξάλειψη, τη διατάζει το δικαστήριο ύστερα από αγωγή όποιου έχει συμφέρον.
  ’ρθρο 1328.
  Το δικαστήριο διατάζει την εξάλειψη, αν η υποθήκη έχει αποσβεστεί ή αν η εγγραφή της είναι άκυρη.
  ’ρθρο 1329.
  Ακυρότητα της εγγραφής της υποθήκης.
  Η εγγραφή είναι άκυρη:1.αν από αυτή προκύπτει αβεβαιότητα για το πρόσωπο του δανειστή ή του οφειλέτη ή για το ενυπόθηκο ακίνητο ή για το ποσόν της ασφαλιζόμενης απαίτησης 2.αν δεν έχει χρονολογία 3.αν έγινε με βάση άκυρο τίτλο.
  ’ρθρο 1330.
  Εξάλειψη της προσημείωσης.
  Η προσημείωση εξαλείφεται:1.με συναίνεση του δανειστή, που παρέχεται όπως και για την εξάλειψη της υποθήκης 2.αν προσαχθεί απόφαση που ανακαλεί την απόφαση που είχε διατάξει την εγγραφή της ή απόφαση που διατάζει την εξάλειψή της 3.αν από την τελεσίδικη επιδίκαση της απαίτησης πέρασαν ενενήντα ημέρες χωρίς η προσημείωση να τραπεί σε υποθήκη.
  ’ρθρο 1331.
  Συνέπειες της εξάλειψης.
  Αν εξαλειφθεί η υποθήκη, την τάξη της παίρνει η αμέσως επόμενη κατά το χρόνο της εγγραφής.
  ’ρθρο 1332.
  Η υποθήκη δεν αναβιώνει χωρίς εγγραφή.
  Η υποθήκη μετά την απόσβεσή της αναβιώνει. αν εγγραφεί και πάλι, ισχύει από το χρόνο της νέας εγγραφής.
  
’ρθρο 1333.
  Γραφείο υποθηκών.
  Στα γραφεία υποθηκών γίνονται οι εγγραφές υποθηκών, οι προσημειώσεις και οι εξαλείψεις τους. Τα γραφεία αυτά συνιστώνται, λειτουργούν και διευθύνονται κατά τον τρόπο που ορίζει ο νόμος.
  ’ρθρο 1334.
  Ο φύλακας των υποθηκών οφείλει να τηρεί το βιβλίο των υποθηκών, να καταχωρίζει σ' αυτό ακριβώς και κατά χρονολογική τάξη τις εγγραφές, τις προσημειώσεις και τις σημειώσεις, όσες κατά το νόμο είναι δεκτές και πρέπει να καταχωριστούν, καθώς και να τηρεί με επιμέλεια τα έγγραφα που του παραδίδονται κατά το νόμο.
  ’ρθρο 1335.
  Ισχύς των πράξεών του.
  Οι πράξεις του γραφείου υποθηκών, όταν γίνονται σύμφωνα με το νόμο, καθώς και τα αντίγραφα από το βιβλίο υποθηκών έχουν ισχύ δημόσιων εγγράφων.
  ’ρθρο 1336.
  Αρίθμηση και μονογράφηση σελίδων.
  Τα βιβλία υποθηκών πριν από κάθε εγγραφή αριθμούνται κατά σελίδα και μονογράφονται από τον πρόεδρο πρωτοδικών, ο οποίος στο τέλος βεβαιώνει τον αριθμό των σελίδων. Σε κάθε γραφείο τηρείται και αλφαβητικό ευρετήριο του βιβλίου υποθηκών.
  ’ρθρο 1337.
  ’λλες διατυπώσεις.
  Όλες οι ποσότητες που αναφέρονται στο βιβλίο σημειώνονται αριθμητικώς και ολογράφως. Ο φύλακας οφείλει να υπογράφει ιδιοχείρως όλες τις εγγραφές, τις προσημειώσεις και τις διαγραφές, και να συνάπτει σε ιδιαίτερους τόμους τις περιλήψεις και τα άλλα έγγραφα, όσα απαιτούνται για την εγγραφή.
  ’ρθρο 1338.
  Διαγραφές, ξέσματα κλπ.
  Στο βιβλίο υποθηκών οι διαγραφές σημειώνονται απέναντι από τις αντίστοιχες εγγραφές, στο δεξιό μέρος. Απαγορεύονται στο σώμα της εγγραφής ξέσματα, ενδιάμεσες σημειώσεις, παρεγγραφές καθώς και παρεμβολές ή αφαιρέσεις φύλλων του βιβλίου.
  ’ρθρο 1339.
  Δημοσιότητα βιβλίων.
  Τα βιβλία υποθηκών είναι δημόσια και προσιτά σε όποιον θέλει να τα συμβουλευτεί. τηρούνται όμως οι όροι που απαιτούνται για την καλή διατήρησή τους.
  ’ρθρο 1340.
  Χορήγηση αντιγράφων, πιστοποιητικών κλπ.
  Ο φύλακας των υποθηκών οφείλει να δίνει στους αιτούντες ακριβή αντίγραφα ή περιλήψεις από το βιβλίο των υποθηκών.
  Τα αντίγραφα των εγγραφών και των προσημειώσεων πρέπει να περιέχουν και όλες τις σημειώσεις του βιβλίου, όσες έχουν σχέση με αυτές.
  ’ρθρο 1341.
  Οι εγγραφές υποθήκης και οι προσημειώσεις που έχουν εξαλειφθεί δεν μνημονεύονται στα εκδιδόμενα αντίγραφα ή στις περιλήψεις εκτός αν το αξιώσει εκείνος που τις ζητεί.
(Αντί για τη σελ. 192,181) Σελ. 192,181(α)
Τεύχος 1255-Σελ. 87
  
’ρθρο 1342.
  Αν σε ορισμένα ακίνητα δεν υπάρχει εγγραφή υποθήκης ή προσημείωση, ο φύλακας οφείλει να δώσει το σχετικό πιστοποιητικό σε όποιον το ζητήσει.
  ’ρθρο 1343.
  Όλα τα αντίγραφα, οι περιλήψεις και τα πιστοποιητικά του φύλακα υποθηκών φέρουν την υπογραφή του και τη σφραγίδα του γραφείου υποθηκών.
  ’ρθρο 1344.
  Ευθύνη του φύλακα.
  Ο φύλακας υποθηκών ευθύνεται σε αποζημίωση όποιου ζημιώθηκε για κάθε πράξη ή παράλειψη σχετική με την εκπλήρωση των υποχρεώσεων που του επιβάλλονται.
  ’ρθρο 1345.
  Μη ευθύνη του δημοσίου.
  Το δημόσιο δεν έχει καμία ευθύνη από οποιαδήποτε πράξη ή παράλειψη του φύλακα υποθηκών κατά την εκτέλεση των καθηκόντων του.
  ΒΙΒΛΙΟ ΤΕΤΑΡΤΟ
  ΟΙΚΟΓΕΝΕΙΑΚΟ ΔΙΚΑΙΟ
  ΚΕΦΑΛΑΙΟ ΠΡΩΤΟ
  ΜΝΗΣΤΕΙΑ
  ’ρθρο 1346.
  Έννοια.
  Η σύμβαση για μελλοντικό γάμο (μνηστεία) δεν γεννά αγωγή για εξαναγκασμό του.
  Η υπόσχεση ποινής για την περίπτωση που θα ματαιωθεί ο γάμος είναι άκυρη.
  ’ρθρο 1347.
  Μονόπλευρη λύση.
  Αν κάποιος από τους μνηστευμένους διαλύσει τη μνηστεία χωρίς σπουδαίο λόγο, έχει υποχρέωση να αποζημιώσει τον άλλο ή τους γονείς του, καθώς και κάθε τρίτον που ενέργησε στη θέση των γονέων, για τη ζημία που έπαθαν εξαιτίας δαπανών ή άλλων μέτρων που έλαβαν με την προσδοκία του γάμου, αφού ληφθούν υπόψη και οι ειδικές περιστάσεις.
  Η ίδια υποχρέωση βαρύνει και το μνηστευμένο που προκάλεσε υπαίτια τη δικαιολογημένη διάλυση της μνηστείας από τον άλλο.
  ’ρθρο 1348.
  Συνέπειες της λύσης.
  Αν ο γάμος ματαιώθηκε, καθένας από τους μνηστευμένους έχει δικαίωμα να απαιτήσει από τον άλλο, κατά τις διατάξεις για τον αδικαιολόγητο πλουτισμό, καθετί που του έδωσε ως δωρεά ή ως σύμβολο της μνηστείας.
  Αν ο ένας από τους μνηστευμένους πεθάνει, θεωρείται, σε περίπτωση αμφιβολίας, πως έχει αποκλειστεί η αναζήτηση όσων είχαν δοθεί.
  ’ρθρο 1348.
  Παραγραφή.
  Οι αξιώσεις από τη μνηστεία παραγράφονται όταν περάσει διετία από το τέλος του έτους κατά το οποίο λύθηκε.

Σελ. 192,182(α)
Τεύχος 1255-Σελ. 88
  
  
ΚΕΦΑΛΑΙΟ ΔΕΥΤΕΡΟ
  ΓΑΜΟΣ
  ’ρθρο 1350.
  Όροι για τη σύναψη γάμου.
  Για τη σύναψη γάμου απαιτείται συμφωνία των μελλονύμφων. Οι σχετικές δηλώσεις γίνονται αυτοπροσώπως και χωρίς αίρεση ή προθεσμία.
  Οι μελλόνυμφοι πρέπει να έχον συμπληρώσει το δέκατο όγδοο έτος της ηλικίας τους. Το δικαστήριο μπορεί, αφού ακούσει τους μελλονύμφους και τα πρόσωπα που ασκούν την επιμέλεια του ανήλικου, να επιτρέψει το γάμο και πριν από τη συμπλήρωση αυτής της ηλικίας, αν η τέλεσή του επιβάλλεται από σπουδαίο λόγο.
  "’ρθρο 1351.-Δεν μπορούν να συνάψουν γάμο όσοι εμπίπτουν σε μια από τις περιπτώσεις του άρθρ. 128 και της πρώτης παραγράφου του αρθρ. 131, καθώς και εκείνοι στους οποίους έχει απαγορευθεί ειδικά η τέλεση γάμου, σύμφωνα με το άρθρ. 129 αριθ. 2".
  Το άρθρ. 1351 αντικαταστάθηκε ως άνω με το άρθρ. 23 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  "’ρθρ. 1352.-Όποιος βρίσκεται σε επικουρική δικαστική συμπαράσταση, πλήρη ή μερική που περιλαμβάνει και το γάμο, συνάπτει γάμο μόνο με τη συναίνεση του δικαστικού συμπαραστάτη του. Αν ο τελευταίος αρνείται να συναινέσει, το δικαστήριο μπορεί, αφού τον ακούσει, να δώσει την άδεια για τη σύναψη του γάμου, εφόσον το επιβάλλει το συμφέρον του συμπαραστατουμένου".
  Το άρθρ. 1352, αντικαταστάθηκε ως άνω με το άρθρ. 23 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  [Το άρθρο 1353 καταργήθηκε με το άρθρο 3 ν. 1250/82]
  ’ρθρο 1354.
  Κώλυμα από γάμο που υπάρχει.
  Εμποδίζεται η σύναψη γάμου πριν λυθεί ή ακυρωθεί αμετάκλητα ο γάμος που υπάρχει. Οι σύζυγοι μπορούν να επαναλάβουν την τέλεση του μεταξύ τους γάμου και πριν αυτός ακυρωθεί.
  [Το άρθρο 1355 καταργήθηκε με το άρθρο 3 ν. 1250/82].
  ’ρθρο 1356.
  Από συγγένεια εξ αίματος.
  Εμποδίζεται ο γάμος με συγγενείς εξ αίματος, σε ευθεία γραμμή απεριόριστα και σε πλάγια γραμμή ως και τον τέταρτο βαθμό.
  ’ρθρο 1357.
  Από αγχιστεία.
  Εμποδίζεται ο γάμος με συγγενείς εξ αγχιστείας, σε ευθεία γραμμή απεριόριστα και σε πλάγια ως και τον τρίτο βαθμό.
  [Τα άρθρα 1358-1359 καταργήθηκαν με το άρθρο 2 ν. 1250/82 και 13 ν. 1329/83].
  ΄Αρθρο 1360.
  Από υιοθεσία.
  Εμποδίζεται ο γάμος εκείνου που υιοθέτησε ή των κατιόντων του με αυτόν που υιοθετήθηκε. Το κώλυμα διατηρείται και μετά τη λύση της υιοθεσίας.
  [Τα άρθρα 1361-1366 καταργήθηκαν με το άρθρο 3 ν. 1250/82 και 13 ν. 1329/83].
  
’ρθρο 1367.
  Τέλεση του γάμου.
  Ο γάμος τελείται είτε με τη σύγχρονη δήλωση των μελλονύμφων ότι συμφωνούν σ' αυτό (πολιτικός γάμος) είτε με ιερολογία από ιερέα της ανατολικής ορθόδοξης εκκλησίας ή από λειτουργό άλλου δόγματος ή θρησκεύματος γνωστού στην Ελλάδα.
  Η δήλωση γίνεται δημόσια κατά πανηγυρικό τρόπο ενώπιον δύο μαρτύρων, προς το δήμαρχο ή τον πρόεδρο της κοινότητας του τόπου όπου τελείται ο γάμος ή προς το νόμιμο αναπληρωτή τους, που είναι υποχρεωμένοι να συντάξουν αμέσως σχετική πράξη.
  Οι προϋποθέσεις της ιεροτελεστίας και κάθε θέμα σχετικό με αυτήν διέπονται από το τυπικό και τους κανόνες του δόγματος ή του θρησκεύματος σύμφωνα με το οποίο γίνεται η ιεροτελεστία, εφόσον δεν είναι αντίθετοι με τη δημόσια τάξη. Ο θρησκευτικός λειτουργός είναι υποχρεωμένος να συντάξει αμέσως σχετική πράξη. Η τέλεση πολιτικού γάμου δεν εμποδίζει την ιερολογία του ίδιου γάμου κατά τη θρησκεία και το δόγμα των συζύγων.
  ’ρθρο 1368.
  ’δεια γάμου.
  Για να τελεσθεί ο γάμος, είτε ως πολιτικός είτε με ιερολογία της ανατολικής ορθόδοξης εκκλησίας, απαιτείται άδεια του δημάρχου ή του προέδρου της κοινότητας της τελευταίας κατοικίας του καθενός από τα πρόσωπα που πρόκειται να παντρευτούν. Σε περίπτωση που ο αρμόδιος για την έκδοση της άδειας αρνείται να τη χορηγήσει, αποφασίζει αμετάκλητα το αρμόδιο μονομελές πρωτοδικείο σύμφωνα με τις διατάξεις της εκούσιας δικαιοδοσίας του κώδικα πολιτικής δικονομίας. Η απόφαση εκδίδεται μέσα σε δέκα ημέρες από την κατάθεση της σχετικής αίτησης.
  ’ρθρο 1369.
  Γνωστοποίηση μελλοντικού γάμου.
  Πριν από την τέλεση του γάμου, με όποιον τύπο και αν αυτός πρόκειται να τελεσθεί, πρέπει να γνωστοποιούνται με τοιχοκόλληση σχετικής αγγελίας στο δημοτικό ή κοινοτικό κατάστημα της κατοικίας του καθενός από τα πρόσωπα που πρόκειται να παντρευτούν, το όνομα και το επώνυμο των προσώπων αυτών, το επάγγελμά τους, το όνομα των γονέων τους και ο τόπος όπου γεννήθηκαν, όπου κατοικούσαν τελευταία και όπου πρόκειται να τελεσθεί ο γάμος. Αν ο γάμος δεν τελεσθεί μέσα σε έξι μήνες από τη γνωστοποίηση, η γνωστοποίηση πρέπει να επαναληφθεί.
  Όταν τα πρόσωπα που πρόκειται να παντρευτούν κατοικούν σε μεγάλη πόλη, η γνωστοποίηση γίνεται με δημοσίευση σε ημερήσια εφημερίδα του τόπου της κατοικίας.
  ’ρθρο 1370.
  Η άδεια γάμου δίνεται υποχρεωτικά, αφού ερευνηθεί αν συντρέχουν οι όροι για το γάμο που πρόκειται να τελεσθεί και αν έγινε η γνωστοποίηση. Αν υπάρχουν σπουδαίοι λόγοι, η γνωστοποίηση μπορεί να παραλειφθεί.
  ’ρθρο 1371.
  Γάμος μεταξύ ετεροδόξων ή ετεροθρήσκων.
  Προκειμένου για γάμο μεταξύ ετεροδόξων ή μεταξύ ετεροθρήσκων η ιεροτελεστία γίνεται όπως απαιτεί το δόγμα ή το θρήσκευμα του καθενός απ' αυτούς που συνέρχονται σε γάμο, αν είναι αναγνωρισμένο στην Ελλάδα.
  ΚΕΦΑΛΑΙΟ ΤΡΙΤΟ
  ΑΚΥΡΟΣ ΚΑΙ ΑΚΥΡΩΣΙΜΟΣ ΓΑΜΟΣ
  ’ρθρο 1372.
  ’κυρος και ανυπόστατος γάμος.
  ’κυρος είναι μόνο ο γάμος που έγινε κατά παράβαση των άρθρων 1350 έως 1352, 1354, 1356, 1357, και 1360. Δεν είναι άκυρος ο γάμος, εφόσον έχει γίνει η δήλωση του άρθρου 1367 προς το δήμαρχο ή τον πρόεδρο της κοινότητας ή το νόμιμο 

αναπληρωτή τους, έστω και αν έχουν παραλειφθεί οι άλλοι όροι της τέλεσης.
  Γάμος που έγινε χωρίς να τηρηθεί καθόλου ένας από τους τύπους που προβλέπονται στο άρθρο 1367 είναι ανυπόστατος.
  ’ρθρο 1373.
  Η ακυρότητα του γάμου αίρεται:1.αν, στην περίπτωση της πρώτης παραγράφου του άρθρου 1350, ακολουθήσει ελεύθερη και πλήρης συμφωνία των συζύγων 2.αν, στην περίπτωση της δεύτερης παραγράφου του άρθρου 1350, δοθεί εκ των υστέρων άδεια του δικαστηρίου ή ο σύζυγος, αφού συμπληρώσει το δέκατο όγδοο έτος της ηλικίας του, αναγνωρίσει το γάμο 3.αν, στην περίπτωση του άρθρου 1351, ο σύζυγος, αφού γίνει ικανός για δικαιοπραξία, αναγνωρίσει το γάμο. "4.Αν, στην περίπτωση του άρθρ. 1352, ο δικαστικός συμπαραστάτης, το δικαστήριο ή ο ίδιος ο σύζυγος, αφού γίνει ικανός, εγκρίνει το γάμο".
  Η μέσα σε " " περιπτ. 4, αντικαταστάθηκε ως άνω από το άρθρ. 24, Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 1374.
  Ακυρώσιμος εξαιτίας πλάνης.
  Γάμος που έχει τελεσθεί μπορεί να ακυρωθεί εξαιτίας πλάνης σχετικής με την ταυτότητα του προσώπου του άλλου συζύγου.
  Η ακύρωση αποκλείεται, αν ο σύζυγος αναγνώρισε το γάμο μετά τη διάλυση της πλάνης.
  ’ρθρο 1375.
  Ακυρώσιμος εξαιτίας απειλής.
  Γάμος που έχει τελεσθεί μπορεί να ακυρωθεί αν ο σύζυγος εξαναγκάστηκε να τον συνάψει με απειλή, παράνομα ή αντίθετα προς τα χρηστά ήθη.
  Η ακύρωση αποκλείεται, αν αυτός που εξαναγκάστηκε αναγνώρισε το γάμο αφού πέρασε η απειλή.
  ’ρθρο 1376.
  Πώς γίνεται η ακύρωση.
  Στην περίπτωση του άκυρου γάμου, καθώς και αυτού που έγινε από πλάνη ή με απειλή, απαιτείται δικαστική απόφαση που να τον ακυρώνει.
  [Το άρθρο 1377 καταργήθηκε με το άρθρο 53 ΕισΝΚΠολΔ].
  ’ρθρο 1378.
  Ποιος ενάγει για ακύρωση.
  Η αγωγή για ακύρωση του γάμου μπορεί να ασκηθεί:1.στις περιπτώσεις των άρθρων 1350 έως 1352, 1354, 1356, 1357 και 1360 από τους συζύγους και από οποιονδήποτε έχει έννομο συμφέρον, καθώς και από τον εισαγγελέα αυτεπαγγέλτως 2.στις περιπτώσεις των άρθρων 1374 και 1375 μόνο από το σύζυγο που πλανήθηκε ή απειλήθηκε, όχι όμως από τους κληρονόμους του.
  ’ρθρο 1379.
  Η αγωγή για την ακύρωση του γάμου μπορεί να εγερθεί από αντιπρόσωπο, μόνο αν έχει ειδικά εξουσιοδοτηθεί.
  ’ρθρο 1380.
  Παραγραφή.
  Παραγραφή της αγωγής για ακύρωση του γάμου χωρεί μόνο στην περίπτωση ακύρωσης εξαιτίας πλάνης ή απειλής.
  Η παραγραφή επέρχεται όταν περάσουν έξι μήνες αφότου έγινε δυνατόν να εγερθεί η αγωγή και πάντως όταν περάσουν τρία χρόνια από την τέλεση του γάμου.
(Αντί για τη σελ. 192,183) Σελ. 192,183(α)
Τεύχος 1255-Σελ. 89
  
΄Αρθρο 1381.
  Αποτελέσματα της ακύρωσης.
  Με την αμετάκλητη δικαστική απόφαση που ακυρώνει το γάμο αίρονται τα αποτελέσματά του, για οποιονδήποτε λόγο και αν ακυρώθηκε.
  ’ρθρο 1382.
  Τα τέκνα από γάμο που ακυρώθηκε διατηρούν την ιδιότητα τέκνου γεννημένου σε γάμο.
  ’ρθρο 1383.
  Νομιζόμενος γάμος.
  Αν κατά την τέλεση του γάμου αγνοούσαν την ακυρότητα και οι δύο σύζυγοι ή την αγνοούσε ο ένας μόνο απ' αυτούς, η ακύρωση ενεργεί ως προς αυτούς ή αυτόν που αγνοούσε μόνο για το μέλλον.
  Ο σύζυγος που αγνοούσε μόνος κατά την τέλεση του γάμου την ακυρότητα έχει, στην περίπτωση της ακύρωσης, εναντίον του άλλου συζύγου που γνώριζε εξαρχής την ακυρότητα και, αν αυτός πέθανε μετά την ακύρωση του γάμου, κατά των κληρονόμων του, δικαίωμα διατροφής σύμφωνα με τις διατάξεις που ισχύουν για το διαζύγιο, οι οποίες εφαρμόζονται αναλόγως.
  ’ρθρο 1384.
  Το δικαίωμα της δεύτερης παραγράφου του προηγούμενου άρθρου ανήκει και στο σύζυγο που εξαναγκάστηκε να τελέσει γάμο με απειλή, κατά τρόπο παράνομο ή αντίθετο προς τα χρηστά ήθη, αν ο γάμος ακυρωθεί ή λυθεί με το θάνατο του άλλου συζύγου.
  ’ρθρο 1385.
  Δικαιώματα τρίτων.
  Η ακύρωση του γάμου δεν βλάπτει τα δικαιώματα τρίτων που έχουν συναλλαχθεί καλόπιστα με κάποιον από τους συζύγους.
  ΚΕΦΑΛΑΙΟ ΤΕΤΑΡΤΟ
  ΣΧΕΣΕΙΣ ΤΩΝ ΣΥΖΥΓΩΝ ΑΠΟ ΤΟ ΓΑΜΟ
  ’ρθρο 1386.
  Υποχρέωση για συμβίωση.
  Ο γάμος παράγει για τους συζύγους αμοιβαία υποχρέωση για συμβίωση, εφόσον η σχετική αξίωση δεν αποτελεί κατάχρηση δικαιώματος.
  ’ρθρο 1387.
  Ρύθμιση του συζυγικού βίου.
  Οι σύζυγοι αποφασίζουν από κοινού για κάθε θέμα του συζυγικού βίου. Αν ο ένας από τους συζύγους βρίσκεται σε φυσική ή νομική αδυναμία, αποφασίζει μόνος του ο άλλος.
  Η ρύθμιση από τους συζύγους του κοινού τους βίου πρέπει να μην εμποδίζει την επαγγελματική και την υπόλοιπη δραστηριότητα του καθενός από αυτούς και να μην παραβιάζει τη σφαίρα της προσωπικότητάς του.
  ’ρθρο 1388.
  Επώνυμο των συζύγων.
  Με το γάμο δεν μεταβάλλεται το επώνυμο των συζύγων, ως προς τις έννομες σχέσεις τους.
  
  
  
Σελ. 192,184(α)
Τεύχος 1255-Σελ. 90
  
Στις κοινωνικές σχέσεις ο κάθε σύζυγος μπορεί, εφόσον σ' αυτό συμφωνεί και ο άλλος, να χρησιμοποιεί το επώνυμο του τελευταίου ή να το προσθέτει στο δικό του.
  ’ρθρο 1389.
  Κοινή συμβολή για τις οικογενειακές ανάγκες.
  Οι σύζυγοι έχουν την υποχρέωση να συνεισφέρουν από κοινού, ο καθένας ανάλογα με τις δυνάμεις του, για την αντιμετώπιση των αναγκών της οικογένειας. Η συνεισφορά γίνεται με την προσωπική εργασία, τα εισοδήματά τους και την περιουσία τους.
  ’ρθρο 1390.
  Στην υποχρέωση του προηγούμενου άρθρου περιλαμβάνονται ειδικότερα η αμοιβαία υποχρέωση των συζύγων για διατροφή τους, η κοινή υποχρέωση για διατροφή των τέκνων τους και γενικά η υποχρέωση για συμβολή τους στη λειτουργία του κοινού οίκου. Το μέτρο της υποχρέωσης προσδιορίζεται ανάλογα με τις συνθήκες της οικογενειακής ζωής και η εκπλήρωσή της γίνεται με τον τρόπο που επιβάλλει η έγγαμη συμβίωση.
  ’ρθρο 1391.
  Διακοπή της συμβίωσης.
  Αν ο σύζυγος διέκοψε την έγγαμη συμβίωση για εύλογη αιτία, η διατροφή, που του οφείλεται από τον άλλον, πληρώνεται σε χρήμα και προκαταβάλλεται κάθε μήνα.
  Η υποχρέωση διατροφής της προηγούμενης παραγράφου παύει ή το ποσό της αυξάνεται ή μειώνεται, όταν το επιβάλλουν οι περιστάσεις.
  ’ρθρο 1392.
  Ανάλογη εφαρμογή.
  Οι διατάξεις των άρθρον 1494 και 1498 έως 1500 εφαρμόζονται αναλόγως και για τη διατροφή μεταξύ συζύγων. Επίσης εφαρμόζεται αναλόγως η διάταξη του άρθρου 1495, αν υπάρχει βάσιμος λόγος διαζυγίου που ανάγεται σε υπαιτιότητα του δικαιούχου συζύγου.
  ’ρθρο 1393.
  Ρύθμιση της χρήσης της οικογενειακής στέγης.
  Σε περίπτωση διακοπής της συμβίωσης, το δικαστήριο μπορεί, εφόσον το επιβάλλουν λόγοι επιείκειας ενόψει των ειδικών συνθηκών του καθενός από τους συζύγους και του συμφέροντος των τέκνων, να παραχωρήσει στον ένα σύζυγο την αποκλειστική χρήση ολόκληρου ή τμήματος του ακινήτου που χρησιμεύει για κύρια διαμονή των ίδιων (οικογενειακή στέγη), ανεξάρτητα από το ποιος από αυτούς είναι κύριος ή έχει απέναντι στον κύριο το δικαίωμα της χρήσης του. Η απόφαση του δικαστηρίου υπόκειται σε αναθεώρηση, όταν το επιβάλλουν οι περιστάσεις. Αν το δικαίωμα χρήσης της οικογενειακής στέγης πηγάζει από σχέση εργασίας ανάμεσα στον ένα από τους συζύγους και έναν τρίτο, η παραχώρηση της χρήσης της στον άλλο σύζυγο από το δικαστήριο, σύμφωνα με τους όρους της προηγούμενης παραγράφου, μπορεί να γίνει μόνο εφόσον συναινεί σ' αυτό και ο τρίτος.

  
’ρθρο 1394.
  Κατανομή των κινητών.
  Σε περίπτωση διακοπής της συμβίωσης, ο καθένας από τους συζύγους δικαιούται να παραλάβει τα κινητά που του ανήκουν, ακόμη και αν τα χρησιμοποιούσαν και οι δύο ή και μόνος ο άλλος σύζυγος. Υποχρεούται όμως να παραχωρήσει στον άλλο σύζυγο τη χρήση των οικιακών αντικειμένων που του είναι απολύτως απαραίτητα για τη χωριστή του εγκατάσταση, αν το επιβάλλουν οι περιστάσεις για λόγους επιείκειας.
  ’ρθρο 1395.
  Οι σύζυγοι κατανέμουν, σε περίπτωση διακοπής της συμβίωσης, τη χρήση των κινητών που ανήκουν και στους δύο, σύμφωνα με τις προσωπικές τους ανάγκες. Αν διαφωνούν, η κατανομή γίνεται από το δικαστήριο που μπορεί να επιδικάσει εύλογη αποζημίωση για τη χρήση που παραχωρεί.
  ’ρθρο 1396.
  Μέτρο αμοιβαίας ευθύνης.
  Οι σύζυγοι κατά την εκπλήρωση των αμοιβαίων υποχρεώσεών τους, που πηγάζουν από το γάμο, ευθύνονται με μέτρο την επιμέλεια που δείχνουν στις προσωπικές τους υποθέσεις.
  ’ρθρο 1397.
  Περιουσιακή αυτοτέλεια των συζύγων.
  Με την επιφύλαξη των διατάξεων που ακολουθούν, ο γάμος δεν μεταβάλλει την περιουσιακή αυτοτέλεια των συζύγων.
  ’ρθρο 1398.
  Τεκμήρια για τα κινητά.
  Τα κινητά που βρίσκονται στη νομή ή κατοχή του ενός ή και των δύο συζύγων τεκμαίρεται, υπέρ των δανειστών του καθενός από αυτούς, ότι ανήκουν στο σύζυγο που είναι οφειλέτης τους. Το τεκμήριο αυτό δεν ισχύει σε περίπτωση διακοπής της έγγαμης συμβίωσης.
  Τα κινητά που βρίσκονται στη νομή ή κατοχή και των δύο συζύγων τεκμαίρεται, στις μεταξύ τους σχέσεις, ότι ανήκουν και στους δύο κατά ίσα μέρη.
  Στις σχέσεις των συζύγων μεταξύ τους και με τους δανειστές τους τεκμαίρεται ότι τα κινητά τα προορισμένα για την προσωπική χρήση του ενός από τους συζύγους ανήκουν σ' αυτόν.
  ’ρθρο 1399.
  Διαχείριση της περιουσίας 
       του ενός συζύγου από τον άλλο.
  Αν ο ένας από τους συζύγους ανέθεσε στον άλλο τη διαχείριση της ατομικής του περιουσίας, δεν υπάρχει υποχρέωση για λογοδοσία και για απόδοση των εισοδημάτων από τη διαχείριση, εφόσον δεν έχουν συμφωνήσει διαφορετικά. Τα εισοδήματα καταλογίζονται στην υποχρέωση συνεισφοράς για της ανάγκες της οικογένειας.
  Η παραίτηση από το δικαίωμα ανάκλησης αυτής της ανάθεσης είναι άκυρη.
  ’ρθρο 1400.
  Αξίωση συμμετοχής στα αποκτήματα.
  Αν ο γάμος λυθεί ή ακυρωθεί και η περιουσία του ενός συζύγου έχει, αφότου τελέσθηκε ο γάμος, αυξηθεί, ο άλλος σύζυγος, εφόσον συνέβαλε με οποιονδήποτε τρόπο στην αύξηση αυτή, δικαιούται να απαιτήσει την απόδοση του μέρους της αύξησης το οποίο προέρχεται από τη δική του συμβολή. Τεκμαίρεται ότι η συμβολή αυτή ανέρχεται 

στο ένα τρίτο της αύξησης, εκτός αν αποδειχθεί μεγαλύτερη ή μικρότερη ή καμία συμβολή.
  Η προηγούμενη παράγραφος εφαρμόζεται αναλογικά και στην περίπτωση διάστασης των συζύγων που διάρκεσε περισσότερο από τρία χρόνια.
  Στην αύξηση της περιουσίας των συζύγων δεν υπολογίζεται ό,τι αυτοί απέκτησαν από δωρεά, κληρονομία ή κληροδοσία ή με διάθεση των αποκτημάτων από αυτές τις αιτίες.
  Για την τύχη των περιουσιακών στοιχείων των συζύγων για τους γάμους που τελέσθηκαν πριν από την έναρξη ισχύος του Νόμ. 1329/83 βλ. αρθρ. 54 Νόμ. 1329/83, τόμ. 7 σελ. 192,02.
  ’ρθρο 1401.
  Η αξίωση του προηγούμενου άρθρου δεν γεννιέται, σε περίπτωση θανάτου, στο πρόσωπο των κληρονόμων του συζύγου που πέθανε. Επίσης δεν εκχωρείται ούτε κληρονομείται, εκτός αν έχει αναγνωριστεί συμβατικά ή έχει επιδοθεί αγωγή. Η αξίωση παραγράφεται δύο χρόνια μετά τη λύση ή την ακύρωση του γάμου.
  Με την παρ. 2 άρθρ. 12 Νόμ. 1649/29 Σεπτ.-3 Οκτ. 1986 (ΦΕΚ Α΄ 149), τόμ. 6A, σελ.390,322, ορίστηκε ότι "Αν η λύση ή η ακύρωση του γάμου επήλθε κατά το χρονικό διάστημα από την έναρξη της ισχύος του Νόμ. 1329/1983 μέχρι την έναρξη της ισχύος του παρόντος νόμου, η παραγραφή του τρίτου εδαφίου του άρθρ. 1401 του Αστικού Κώδικα αρχίζει από την έναρξη ισχύος του παρόντος. Η διάταξη αυτή εφαρμόζεται και επί εκκρεμών ενώπιον του πρωτοδικείου ή εφετείου υποθέσεων".
  ’ρθρο 1402.
  Παροχή ασφάλειας.
  Με την επιφύλαξη της διάταξης του άρθρου 1262 αριθ. 4, ο καθένας από τους συζύγους έχει το δικαίωμα, στην περίπτωση που ασκήθηκε αγωγή διαζυγίου ή ακύρωσης του γάμου ή που ο ίδιος άσκησε με αγωγή την αξίωση του άρθρου 1400, να ζητήσει από τον άλλο σύζυγο ή από τους κληρονόμους του την παροχή ασφάλειας, αν εξαιτίας της συμπεριφοράς τους υπάρχει βάσιμος φόβος ότι κινδυνεύει αυτή η αξίωσή του.
  ’ρθρο 1403.
  Επιλογή κοινοκτημοσύνης.
  Οι σύζυγοι μπορούν, πριν από το γάμο ή κατά τη διάρκειά του, να επιλέγουν με σύμβαση, για τη ρύθμιση των συνεπειών του γάμου στην περιουσιακή τους κατάσταση, αντί για το σύστημα που προβλέπεται από τα άρθρα 1397 και 1400 έως 1402, σύστημα κοινωνίας κατά ίσα μέρη σε περιουσιακά τους στοιχεία χωρίς δικαίωμα διάθεσης, από τον καθένα τους, του ιδανικού του μεριδίου (σύστημα κοινοκτημοσύνης), τηρώντας τις διατάξεις των άρθρων που ακολουθούν.
  Οι συμβάσεις της προηγούμενης παραγράφου καταρτίζονται με συμβολαιογραφικό έγγραφο και καταχωρίζονται στο ενιαίο ειδικό δημόσιο βιβλίο που τηρείται γι' αυτό το σκοπό. Πριν από την καταχώριση δεν ισχύουν απέναντι στους τρίτους.
  Βάσει της άνω διάταξης εκδόθηκε το Π.Δ. 411/14-16 Ιουν. 1989 (ΦΕΚ Α΄ 175), κατωτ. αριθ. 10, με το οποίο ρυθμίζεται η διαδικασία καταχώρησης των συμβάσεων κοινοκτημοσύνης στο ενιαίο ειδικό δημόσιο βιβλίο.







(Αντί για τη σελ. 192,185(α) Σελ. 192,185(β)
Τεύχος ΙΑ-6-3Σελ. 5
  
’ρθρο 1404.
  Οι λεπτομέρειες του συστήματος της κοινοκτημοσύνης που επιλέγεται και ιδίως τα σχετικά με την έκτασή της, τη διοίκηση των στοιχείων της κοινής περιουσίας, καθώς και την εκκαθάριση των τυχόν αμοιβαίων αποκαταστατικών αξιώσεων και τη διανομή των κοινών πραγμάτων μετά τη λήξη της καθορίζονται στο σχετικό συμβόλαιο με βάση την αρχή της ισότητας δικαιωμάτων και υποχρεώσεων μεταξύ των συζύγων. Το συμβόλαιο για την κοινοκτημοσύνη δεν μπορεί να παραπέμψει σε έθιμα, σε νόμο που δεν ισχύει ή σε νόμο αλλοδαπό.
  ’ρθρο 1405.
  Αν στο συμβόλαιο δεν υπάρχει πρόβλεψη για την έκταση της κοινοκτημοσύνης, η κοινοκτημοσύνη περιλαμβάνει όσα περιουσιακά στοιχεία ο καθένας από τους συζύγους αποκτά από αιτία μη χαριστική κατά τη διάρκεια του γάμου, εκτός από τα εισοδήματα της περιουσίας την οποία είχε πριν από το γάμο. Δεν περιλαμβάνονται οπωσδήποτε στην κοινή περιουσία, ακόμη και αν αποκτήθηκαν από μη χαριστική αιτία:1.τα περιουσιακά στοιχεία του καθενός από τους συζύγους που προορίζονται για αυστηρά προσωπική του χρήση ή για την άσκηση του επαγγέλματός του και τα παραρτήματά τους 2.οι απαιτήσεις των άρθρων 464 και 465 3.τα δικαιώματα σε προϊόντα της διάνοιας.
  Αν στο συμβόλαιο δεν υπάρχει διαφορετική πρόβλεψη για τη χρήση και κάρπωση, τη διοίκηση και τη διάθεση των κοινών πραγμάτων, εφαρμόζονται αναλογικά οι διατάξεις των άρθρων 785 έως 792, του δεύτερου εδαφίου του άρθρου 793 και του άρθρου 794.
  ’ρθρο 1406.
  Υποκατάσταση.
  'Ο,τι ο κάθε σύζυγος αποκτά κατά τη διάρκεια του γάμου με διάθεση στοιχείων της ατομικής του περιουσίας, περιέρχεται σ' αυτήν. Ο ισχυριζόμενος ότι η απόκτηση έγινε με τέτοια διάθεση βαρύνεται με την απόδειξη του ισχυρισμού του.
  ’ρθρο 1407.
  Δικαιοπραξίες από τον ένα σύζυγο.
  Δικαιοπραξίες αναφερόμενες σε περιουσιακά στοιχεία της κοινοκτημοσύνης, οι οποίες, σύμφωνα με τους κανόνες που τη ρυθμίζουν, επιχειρούνται είτε και από τους δύο συζύγους από κοινού είτε από τον ένα, αλλά με τη συναίνεση του άλλου, μπορούν να επιχειρούνται εγκύρως και από τον ένα μόνο σύζυγο, με άδεια του δικαστηρίου, αν ο άλλος βρίσκεται σε φυσική ή νομική αδυναμία ή αρνείται να δηλώσει τη βούλησή του και η δικαιοπραξία επιβάλλεται από το συμφέρον της οικογένειας.
  ’ρθρο 1408.
  Έκταση υπεγγυότητας της κοινής περιουσίας.
  Στην περίπτωση όπου επιλέγεται σύστημα κοινοκτημοσύνης, η κοινή περιουσία, πέρα από τα εμπράγματα δικαιώματα ή άλλα βάρη, με τα οποία βαρύνεται, είναι υπέγγυα και:1.για κάθε υποχρέωση που αναλαμβάνει ο ένας σύζυγος, μέσα στα όρια της διαχειριστικής του εξουσίας, για τη διαχείριση αυτής της περιουσίας 2.για κάθε υποχρέωση που αναλαμβάνει ο ένας σύζυγος για τις ανάγκες της οικογένειας 3.για κάθε υποχρέωση που αναλαμβάνουν και οι δύο σύζυγοι.
  ’ρθρο 1409.
  Η κοινή περιουσία είναι επιπλέον υπέγγυα, έως το μισό της αξίας της, και απέναντι στους ατομικούς δανειστές του κάθε συζύγου, εφόσον δεν είναι δυνατή η ικανοποίησή τους από την ατομική περιουσία του:1.για υποχρεώσεις που αυτός ανέλαβε μόνος του για τη διαχείριση της περιουσίας αυτής πέρα από τα όρια της διαχειριστικής του εξουσίας 2.για ατομικά χρέη του, οποτεδήποτε και αν αυτά γεννήθηκαν.
  Αν, στις περιπτώσεις της προηγούμενης παραγράφου, οι δανειστές είναι εγχειρόγραφοι, προτιμώνται οι δανειστές του προηγούμενου άρθρου.
  
Σελ. 192,186(β)
Τεύχος ΙΑ-6-3 Σελ. 6
  
’ρθρο 1410.
  Επικουρική υπεγγυότητα της ατομικής
περιουσίας.
  Για τα χρέη του άρθρου 1408 οι δανειστές μπορουν να στραφούν επικουρικά και κατά της ατομικής περιουσίας του μη οφειλέτη συζύγου έως το μισό της αξίας της απαίτησής τους, εφόσον η κοινή περιουσία δεν επαρκεί για την ικανοποίηση των χρεών του.
  ’ρθρο 1411.
  Λήξη.
  Η κοινοκτημοσύνη λήγει αυτοδικαίως με τη λύση ή την ακύρωση του γάμου. Λήγει επίσης, όταν ο ένας από τους συζύγους κηρυχθεί σε αφάνεια ή σε πτώχευση και η σχετική απόφαση γίνει τελεσίδικη.
  Στην περίπτωση του διαζυγίου ή της ακύρωσης του γάμου η λήξη της κοινοκτημοσύνης επέρχεται αναδρομικά από την ημέρα της επίδοσης της σχετικής αγωγής.
  ’ρθρο 1412.
  Η κοινοκτημοσύνη λήγει με συμφωνία των συζύγων που περιβάλλεται το συμβολαιογραφικό τύπο.
  ’ρθρο 1413.
  Ο καθένας από τους συζύγους μπορεί να ζητήσει από το δικαστήριο τη λύση της κοινοκτημοσύνης:1.αν επήλθε διακοπή της έγγαμης συμβίωσης, που διήρκεσε τουλάχιστον ένα έτος και συνεχίζεται κατά τη συζήτηση της αγωγής 2.αν, λόγω της κακής κατάστασης της περιουσίας του άλλου συζύγου ή της κακής διαχείρισης από αυτόν της κοινής περιουσίας, κινδυνεύουν τα συμφέροντα του ενάγοντος 3.αν υπάρχει αθέτηση, από τον άλλο σύζυγο, της υποχρέωσής του για συνεισφορά στις ανάγκες της οικογένειας. Η απόφαση που διατάσσει τη λύση της κοινοκτημοσύνης ενεργεί αναδρομικά από την ημέρα της επίδοσης της αγωγής στον εναγόμενο.
  ’ρθρο 1414.
  Η λήξη της κοινοκτημοσύνης, κατά τις διατάξεις των προηγούμενων άρθρων, εκτός από την περίπτωση της λήξης λόγω θανάτου, ισχύει απέναντι στους τρίτους μόνο εφόσον στο περιθώριο του ειδικού δημόσιου βιβλίου, όπου έχει καταχωριστεί το συστατικό της συμβόλαιο, σημειώνονται η σχετική συμφωνία των συζύγων ή η απόφαση που κηρύσσει την αφάνεια ή την πτώχευση ή, στις περιπτώσεις της δεύτερης παραγράφου του άρθρου 1411 και του άρθρου 1413, η επίδοση της αγωγής και η σχετική δικαστική απόφαση.
  ’ρθρο 1415.
  Με την πρόωρη λήξη της κοινοκτημοσύνης οι σύζυγοι επανέρχονται, από την άποψη της περιουσιακής τους κατάστασης, στο σύστημα που προβλέπεται από τα άρθρα 1397 και 1400 έως 1402.
  Στην περίπτωση αυτή, καθώς και όταν η λήξη επέρχεται λόγω λύσης ή ακύρωσης του γάμου, έχουν εφαρμογή για τη λύση της κοινωνίας και τη διανομή των κοινών πραγμάτων, αν δεν υπάρχει διαφορετική συμφωνία, οι διατάξεις των άρθρων 795 και επόμενων, καθώς και οι ειδικές διατάξεις του κώδικα πολιτικής δικονομίας για τη διανομή κοινών πραγμάτων.
  ’ρθρο 1416.
  Έκταση εφαρμογής.
  Οι διατάξεις αυτού του κεφαλαίου έχουν εφαρμογή, εφόσον δεν ορίζεται διαφορετικά, ανεξάρτητα από τη θρησκεία ή το δόγμα των συζύγων καθώς και από τον τύπο, πολιτικό ή θρησκευτικό, με τον οποίο έγινε ο γάμος τους.
  [Τα άρθρα 1417 έως 1437 καταργήθηκαν με το ν. 1329/83]

  
ΚΕΦΑΛΑΙΟ ΕΒΔΟΜΟ
  ΔΙΑΖΥΓΙΟ
  ’ρθρο 1438.
  Πώς επέρχεται.
  Ο γάμος μπορεί να λυθεί με διαζύγιο. Το διαζύγιο απαγγέλλεται με αμετάκλητη δικαστική απόφαση, όταν συντρέχουν οι προϋποθέσεις που ορίζονται στα επόμενα άρθρα.
  ’ρθρο 1439.
  Ισχυρός κλονισμός.
  Καθένας από τους συζύγους μπορεί να ζητήσει το διαζύγιο, όταν οι μεταξύ τους σχέσεις έχουν κλονισθεί τόσο ισχυρά, από λόγο που αφορά το πρόσωπο του εναγομένου ή και των δύο συζύγων, ώστε βάσιμα η εξακολούθηση της έγγαμης σχέσης να είναι αφόρητη για τον ενάγοντα.
  Εφόσον ο εναγόμενος δεν αποδεικνύει το αντίθετο, ο κλονισμός τεκμαίρεται σε περίπτωση διγαμίας ή μοιχείας του, εγκατάλειψης του ενάγοντα ή επιβουλής της ζωής του από τον εναγόμενο.
  Εφόσον οι σύζυγοι βρίσκονται σε διάσταση συνεχώς από τέσσερα τουλάχιστον χρόνια, ο κλονισμός τεκμαίρεται αμάχητα και το διαζύγιο μπορεί να ζητηθεί, έστω και αν ο λόγος του κλονισμού αφορά το πρόσωπο του ενάγοντα. Η συμπλήρωση του χρόνου διάστασης δεν εμποδίζεται από μικρές διακοπές που έγιναν ως προσπάθεια αποκατάστασης των σχέσεων ανάμεσα στους συζύγους.
  ’ρθρο 1440.
  Αφάνεια.
  Καθένας από τους συζύγους μπορεί να ζητήσει το διαζύγιο, όταν ο άλλος έχει κηρυχθεί σε αφάνεια.
  ’ρθρο 1441.
  Συναινετικό διαζύγιο.
  Όταν οι σύζυγοι συμφωνούν για το διαζύγιο, μπορούν να το ζητήσουν με κοινή αίτησή τους που δικάζεται κατά τη διαδικασία της εκούσιας δικαιοδοσίας (συναινετικό διαζύγιο).
  Για να εκδοθεί συναινετικό διαζύγιο, πρέπει ο γάμος να έχει διαρκέσει τουλάχιστον ένα χρόνο πριν από την κατάθεση της αίτησης και η συμφωνία των συζύγων να δηλωθεί στο δικαστήριο, αυτοπροσώπως ή με ειδικό πληρεξούσιο, σε δύο συνεδριάσεις που να απέχουν μεταξύ τους έξι τουλάχιστον μήνες. Το ειδικό πληρεξούσιο πρέπει να έχει δοθεί μέσα στον τελευταίο μήνα πριν από την κάθε συνεδρίαση. Εφόσον από την πρώτη συνεδρίαση πέρασαν δύο χρόνια, η δήλωση της συμφωνίας παύει να ισχύει.
  
Αν υπάρχουν ανήλικα τέκνα, για να εκδοθεί συναινετικό διαζύγιο πρέπει να προσκομίζεται έγγραφη συμφωνία των συζύγων που να ρυθμίζει την επιμέλεια των τέκνων και την επικοινωνία με αυτά. Η συμφωνία επικυρώνεται από το δικαστήριο και ισχύει ώσπου να εκδοθεί απόφαση για το θέμα αυτό σύμφωνα με το άρθρο 1513.
  ’ρθρο 1442.
  Διατροφή.
  Εφόσον ο ένας από τους πρώην συζύγους δεν μπορεί να εξασφαλίσει τη διατροφή του από τα εισοδήματά του ή από την περιουσία του, δικαιούται να ζητήσει διατροφή από τον άλλον:1.αν κατά την έκδοση του διαζυγίου ή κατά το τέλος των χρονικών περιόδων που προβλέπονται στις επόμενες περιπτώσεις βρίσκεται σε ηλικία ή σε κατάσταση υγείας που δεν επιτρέπει να αναγκαστεί να αρχίσει ή να συνεχίσει την άσκηση κατάλληλου επαγγέλματος, ώστε να εξασφαλίζει απ' αυτό τη διατροφή του 2.αν έχει την επιμέλεια ανήλικου τέκνου και γι' αυτό το λόγο εμποδίζεται στην άσκηση κατάλληλου επαγγέλματος 3.αν δεν βρίσκει σταθερή κατάλληλη εργασία ή χρειάζεται κάποια επαγγελματική εκπαίδευση, και στις δύο όμως περιπτώσεις για ένα διάστημα που δεν μπορεί να ξεπεράσει τα τρία χρόνια από την έκδοση του διαζυγίου 4.σε κάθε άλλη περίπτωση, όπου η επιδίκαση διατροφής κατά την έκδοση του διαζυγίου επιβάλλεται από λόγους επιείκειας.
  ’ρθρο 1443.
  Οι διατάξεις των άρθρων 1487, 1493, 1494 και 1498 εφαρμόζονται αναλόγως και για το δικαίωμα διατροφής μετά το διαζύγιο. Η διατροφή προκαταβάλλεται σε χρήμα κάθε μήνα. Η διατροφή μπορεί να καταβληθεί εφάπαξ, αν οι πρώην σύζυγοι συμφωνούν σ' αυτό εγγράφως, ή με απόφαση του δικαστηρίου, αν συντρέχουν ιδιαίτεροι λόγοι.
  ’ρθρο 1444.
  Η διατροφή μπορεί να αποκλειστεί ή να περιοριστεί, αν αυτό επιβάλλεται από σπουδαίους λόγους, ιδίως αν ο γάμος είχε μικρή χρονική διάρκεια ή αν ο δικαιούχος είναι υπαίτιος του διαζυγίου του ή προκάλεσε εκούσια την απορία του.
  Το δικαίωμα διατροφής παύει, αν ο δικαιούχος ξαναπαντρευτεί, ή αν συζεί μόνιμα με κάποιον άλλο σε ελεύθερη ένωση. Το δικαίωμα διατροφής δεν παύει με το θάνατο του υποχρέου, παύει όμως με το θάνατο του δικαιούχου, εκτός αν αφορά παρελθόντα χρόνο ή δόσεις απαιτητές κατά το χρόνο του θανάτου.
  
  
(Αντί για τη σελ. 192,187(α) Σελ. 192,187(β)
Τεύχος 1396 Σελ. 19
  
’ρθρο 1445.
  Ο καθένας από τους πρώην συζύγους είναι υποχρεωμένος να δίνει στον άλλον ακριβείς πληροφορίες για την περιουσία του και τα εισοδήματά του, εφόσον είναι χρήσιμες για τον καθορισμό του ύψους της διατροφής. Με αίτηση ενός από τους πρώην συζύγους, που διαβιβάζεται μέσω του αρμόδιου εισαγγελέα, ο εργοδότης, η αρμόδια υπηρεσία και ο αρμόδιος οικονομικός έφορος είναι υποχρεωμένοι να δίνουν κάθε χρήσιμη πληροφορία για την περιουσιακή κατάσταση του άλλου συζύγου και προπάντων για τα εισοδήματά του.
  ’ρθρο 1446.
  Έκταση εφαρμογής.
  Η διάταξη του άρθρου 1416 εφαρμόζεται και για τη λύση του γάμου σύμφωνα με τις διατάξεις αυτού του κεφαλαίου.
  [Τα άρθρα 1447 έως 1462 καταργήθηκαν με το άρθρο 17 ν. 1329/83].
"ΚΕΦΑΛΑΙΟ ΟΓΔΟΟ
ΙΑΤΡΙΚΗ ΥΠΟΒΟΗΘΗΣΗ ΣΤΗΝ ΑΝΘΡΩΠΙΝΗ ΑΝΑΠΑΡΑΓΩΓΗ
  ’ρθρ.1455.-Η ιατρική υποβοήθηση στην ανθρώπινη αναπαραγωγή (τεχνητή γονιμοποίηση) επιτρέπεται μόνο για να αντιμετωπίζεται η αδυναμία απόκτησης τέκνων με φυσικό τρόπο ή για να αποφεύγεται η μετάδοση στο τέκνο σοβαρής ασθένειας. Η υποβοήθηση αυτή επιτρέπεται μέχρι την ηλικία φυσικής ικανότητας αναπαραγωγής του υποβοηθούμενου προσώπου. Η ανθρώπινη αναπαραγωγή με τη μέθοδο της κλωνοποίησης απαγορεύεται.
  Επιλογή του φύλου του τέκνου δεν είναι επιτρεπτή, εκτός αν πρόκειται να αποφευχθεί σοβαρή κληρονομική νόσος που συνδέεται με το φύλο.
  ’ρθρο 1456.-Κάθε ιατρική πράξη που αποβλέπει στην υποβοήθηση της ανθρώπινης αναπαραγωγής, σύμφωνα με τους όρους του προηγούμενου άρθρου, διενεργείται με την έγγραφη συναίνεση των προσώπων που επιθυμούν να αποκτήσουν τέκνο. Αν η υποβοήθηση αφορά άγαμη γυναίκα, η συναίνεση αυτής και, εφόσον συντρέχει περίπτωση ελεύθερης ένωσης, του άνδρα με τον οποίο συζεί παρέχεται με συμβολαιογραφικό έγγραφο.
  Η συναίνεση ανακαλείται με τον ίδιο τύπο μέχρι τη μεταφορά των γαμετών ή των γονιμοποιημένων ωαρίων στο γυναικείο σώμα. Με την επιφύλαξη του άρθρου 1457, η συναίνεση θεωρείται ότι ανακλήθηκε, αν ένα από τα πρόσωπα που είχαν συναινέσει πέθανε πριν από τη μεταφορά.
  
Σελ. 192,188(β)
Τεύχος 1396 Σελ. 20
  
  
  ’ρθρ.1457.-Η τεχνητή γονιμοποίηση μετά το θάνατο του συζύγου ή του άνδρα με τον οποίο η γυναίκα συζούσε σε ελεύθερη ένωση επιτρέπεται με δικαστική άδεια μόνο εφόσον συντρέχουν σωρευτικώς οι εξής προϋποθέσεις:
  α. Ο σύζυγος ή ο μόνιμος σύντροφος της γυναίκας να έπασχε από ασθένεια που συνδέεται με πιθανό κίνδυνο στειρότητας ή να υπήρχε κίνδυνος θανάτου του.
  β. Ο σύζυγος ή ο μόνιμος σύντροφος της γυναίκας να είχε συναινέσει με συμβολαιογραφικό έγγραφο και στη μεταθανάτια τεχνητή γονιμοποίηση.
  Η τεχνητή γονιμοποίηση διενεργείται μετά την πάροδο έξι μηνών και πριν από τη συμπλήρωση διετίας από το θάνατο του άνδρα.
    ’ρθρ.1458.-Η μεταφορά στο σώμα άλλης γυναίκας γονιμοποιημένων ωαρίων, ξένων προς την ιδίαν, και η κυοφορία από αυτήν επιτρέπεται με δικαστική άδεια που παρέχεται πριν από τη μεταφορά, εφόσον υπάρχει έγγραφη και χωρίς αντάλλαγμα συμφωνία των προσώπων που επιδιώκουν να αποκτήσουν τέκνο και της γυναίκας που θα κυοφορήσει, καθώς και του συζύγου της, αν αυτή είναι έγγαμη. Η δικαστική άδεια παρέχεται ύστερα από αίτηση της γυναίκας που επιθυμεί να αποκτήσει τέκνο, εφόσον αποδεικνύεται ότι αυτή είναι ιατρικώς αδύνατο να κυοφορήσει και ότι η γυναίκα που προσφέρεται να κυοφορήσει είναι, εν όψει της κατάστασης της υγείας της, κατάλληλη για κυοφορία.
  
’ρθρ.1459.-Τα πρόσωπα που προσφεύγουν σε τεχνητή γονιμοποίηση αποφασίζουν με κοινή έγγραφη δήλωσή τους προς τον ιατρό ή τον υπεύθυνο του ιατρικού κέντρου, που γίνεται πριν από την έναρξη της σχετικής διαδικασίας, ότι οι κρυοσυντηρημένοι γαμέτες και τα κρυοσυντηρημένα γονιμοποιημένα ωάρια που δε θα τους χρειασθούν για να τεκνοποιήσουν:
  α) θα διατεθούν χωρίς αντάλλαγμα, κατά προτεραιότητα σε άλλα πρόσωπα, που θα επιλέξει ο ιατρός ή το ιατρικό κέντρο,
  β) θα χρησιμοποιηθούν χωρίς αντάλλαγμα για ερευνητικούς ή θεραπευτικούς σκοπούς,
  γ) θα καταστραφούν.
  Αν δεν υπάρχει κοινή δήλωση των ενδιαφερόμενων προσώπων, οι γαμέτες και τα γονιμοποιημένα ωάρια διατηρούνται για χρονικό διάστημα πέντε ετών από τη λήψη ή τη δημιουργία τους και μετά την πάροδο του χρόνου αυτού είτε χρησιμοποιούνται για ερευνητικούς ή θεραπευτικούς σκοπούς είτε καταστρέφονται.
  Τα μη κρυοσυντηρημένα γονιμοποιημένα ωάρια καταστρέφονται μετά τη συμπλήρωση δεκατεσσάρων ημερών από τη γονιμοποίηση. Ο τυχόν ενδιάμεσος χρόνος κρυοσυντήρησής τους δεν υπολογίζεται.
  ’ρθρ.1460.-Η ταυτότητα των τρίτων προσώπων που έχουν προσφέρει τους γαμέτες ή τα γονιμοποιημένα ωάρια δε γνωστοποιείται στα πρόσωπα που επιθυμούν να αποκτήσουν τέκνο. Ιατρικές πληροφορίες που αφορούν τον τρίτο δότη τηρούνται σε απόρρητο αρχείο χωρίς ένδειξη της ταυτότητάς του. Πρόσβαση στο αρχείο αυτό επιτρέπεται μόνο στο τέκνο και για λόγους σχετικούς με την υγεία του.
  Η ταυτότητα του τέκνου, καθώς και των γονέων του δε γνωστοποιείται στους τρίτους δότες γαμετών ή γονιμοποιημένων ωαρίων.
  Το νέο Κεφάλαιο ΄Ογδοο (άρθρ.1455-1460) τέθηκε με το άρθρο πρώτο Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  "ΕΝΑΤΟ ΚΕΦΑΛΑΙΟ
  ΣΥΓΓΕΝΕΙΑ
Έννοια
  " ’ρθρ.1461.-Τα πρόσωπα είναι μεταξύ τους συγγενείς εξ αίματος σε ευθεία γραμμή, αν το ένα κατάγεται από το άλλο (συγγένεια μεταξύ ανιόντων και κατιόντων). Συγγενείς εξ αίματος σε πλάγια γραμμή είναι τα πρόσωπα που, χωρίς να είναι συγγενείς σε ευθεία γραμμή, κατάγονται από τον ίδιο ανιόντα. Ο βαθμός της συγγένειας ορίζεται από τον αριθμό των γεννήσεων που συνδέουν τα πρόσωπα."

Αγχιστεία
  " ’ρθρ.1462.-Οι συγγενείς εξ αίματος του ενός από τους συζύγους είναι συγγενείς εξ αγχιστείας του άλλου στην ίδια γραμμή και τον ίδιο βαθμό. Η συγγένεια εξ αγχιστείας εξακολουθεί να υπάρχει και μετά τη λύση ή την ακύρωση του γάμου από τον οποίο δημιουργήθηκε."
  Το μέσα σε "" Κεφάλαιο ΄Ενατο, αντικαταστάθηκε ως άνω και τα άρθρ.1461 και 1462 προστέθηκαν με τις παρ.1, 2 και 3  άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  " ’ρθρ.1463.-Η συγγένεια του προσώπου με τη μητέρα του και τους συγγενείς της συνάγεται από τη γέννηση. Η συγγένεια με τον πατέρα και τους συγγενείς του συνάγεται από το γάμο της μητέρας με τον πατέρα ή ιδρύεται με την αναγνώριση, εκούσια ή δικαστική".
  "’ρθρ.1464.- Σε περίπτωση τεχνητής γονιμοποίησης, αν η κυοφορία έγινε από άλλη γυναίκα, υπό τους όρους του άρθρου 1458, μητέρα του τέκνου τεκμαίρεται η γυναίκα στην οποία δόθηκε η σχετική δικαστική άδεια.
  Το τεκμήριο αυτό ανατρέπεται, με αγωγή προσβολής της μητρότητας που ασκείται μέσα σε προθεσμία έξι μηνών από τον τοκετό, είτε από την τεκμαιρόμενη μητέρα, είτε από την κυοφόρο γυναίκα, εφόσον αποδειχθεί ότι το τέκνο κατάγεται βιολογικά από την τελευταία. Η προσβολή γίνεται από τη δικαιούμενη γυναίκα αυτοπροσώπως ή από ειδικό πληρεξούσιό της ή ύστερα από άδεια του δικαστηρίου, από τον νόμιμο αντιπρόσωπό της.
  Με την αμετάκλητη δικαστική απόφαση που δέχεται την αγωγή το τέκνο έχει αναδρομικά από τη γέννησή του μητέρα τη γυναίκα που το κυοφόρησε.
Τεκμήριο καταγωγής από γάμο
  " ’ρθρ.1465.-Το τέκνο που γεννήθηκε κατά τη διάρκεια του γάμου της μητέρας του ή μέσα σε τριακόσιες ημέρες από τη λύση ή την ακύρωσή του τεκμαίρεται ότι έχει πατέρα τον σύζυγο της μητέρας (τέκνο γεννημένο σε γάμο).
  Τέκνο γεννημένο σε γάμο θεωρείται και το τέκνο που γεννήθηκε ύστερα από μεταθανάτια τεχνητή γονιμοποίηση, εφόσον υπάρχει η απαιτούμενη κατά το άρθρο 1457 δικαστική άδεια.
  Αν το τέκνο γεννήθηκε μετά την τριακοσιοστή ημέρα από τη λύση ή την ακύρωση του γάμου, η απόδειξη της πατρότητας του συζύγου βαρύνει εκείνον που την επικαλείται. Το ίδιο ισχύει και όταν η τεχνητή γονιμοποίηση έγινε μετά το θάνατο του συζύγου, παρά την έλλειψη δικαστικής άδειας."
  Τα άρθρ.1463, 1464 και 1465 αντικαταστάθηκαν ως άνω από τις παρ.4, 5 και 6 αντίστοιχα  άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
(Αντί για τη σελ. 192,1881(α) Σελ. 192,1881(β)
Τεύχος 1396 Σελ. 21

’ρθρο 1466.
  Σύγκρουση δύο τεκμηρίων.
  Αν μέσα στις τριακόσιες ημέρες από τη λύση ή την ακύρωση του γάμου γεννήθηκε τέκνο από γυναίκα που τέλεσε νέο γάμο, τεκμαίρεται ότι αυτό έχει πατέρα το δεύτερο σύζυγο, εκτός αν γίνει δεκτή αγωγή για προσβολή της πατρότητάς του, οπότε τεκμαίρεται ότι είναι τέκνο του πρώτου συζύγου.
  ’ρθρο 1467.
  Προσβολή της πατρότητας.
  Η ιδιότητα του τέκνου, ως προς το οποίο συντρέχει ένα από τα τεκμήρια των άρθρων 1465 και 1466, ως τέκνου γεννημένου σε γάμο, μπορεί να προβληθεί δικαστικώς, αν αποδειχθεί ότι η μητέρα δεν συνέλαβε πράγματι από το σύζυγό της ή ότι κατά το κρίσιμο διάστημα της σύλληψης ήταν φανερά αδύνατο να συλλάβει από αυτόν, ιδίως εξαιτίας ανικανότητας ή αποδημίας του ή επειδή δεν είχαν σχέσεις.
  ’ρθρο 1468.
  Κρίσιμο διάστημα της σύλληψης θεωρείται το χρονικό διάστημα που περιλαμβάνεται ανάμεσα στην τριακοστή και την εκατοστή ογδοηκοστή ημέρα πριν από τον τοκετό.
  ’ρθρ.1469.-"Την ιδιότητα του τέκνου ως γεννημένου σε γάμο μπορούν να προσβάλλουν:
  1.Ο σύζυγος της μητέρας. 2.Ο πατέρας ή η μητέρα του συζύγου, αν αυτός πέθανε χωρίς να έχει χάσει το δικαίωμα της προσβολής. 3.Το τέκνο. 4.Η μητέρα του τέκνου. 5.Ο άνδρας με τον οποίο η μητέρα, βρισκόμενη σε διάσταση με το σύζυγό της, είχε μόνιμη σχέση με σαρκική συνάφεια κατά το κρίσιμο διάστημα της σύλληψης." Η προσβολή γίνεται από τον δικαιούμενο αυτοπροσώπως ή από ειδικόν πληρεξούσιό του ή μετά από άδεια του δικαστηρίου, από τον νόμο αντιπρόσωπό του.
  Το μέσα σε " " πρώτο εδάφιο αντικαταστάθηκε ως άνω από την περ. α' της παρ. 1 του άρθρ. 19 του Νομ. 2521/1-1 Σεπτ. 1997 (ΦΕΚ Α' 174), κατωτ. αριθ. 12. Σύμφωνα δε με την περ. δ' της ίδιας παρ. και άρθρ. του Νομ. 2521/1997 ορίστηκε ότι:"Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους".
  
  
Σελ. 192,1882(β)
Τεύχος 1396 Σελ. 22
  
  
"’ρθρ.1470.-Η προσβολή της πατρότητας αποκλείεται:1.Για το σύζυγο της μητέρας, όταν περάσει ένα έτος αφότου πληροφορήθηκε τον τοκετό και τα περιστατικά από τα οποία προκύπτει ότι η σύλληψη του τέκνου δεν έγινε από αυτόν, και σε κάθε περίπτωση, όταν περάσουν 5 έτη από τον τοκετό. 2.Για τον πατέρα ή τη μητέρα του συζύγου, όταν περάσει ένα έτος αφότου έμαθαν το θάνατο του τελευταίου και τη γέννηση του τέκνου. 3.Για το τέκνο, όταν περάσει ένα έτος από την ενηλικίωσή του. 4.Για τη μητέρα, όταν περάσει ένα έτος από τον τοκετό ή, εφ' όσον υπάρχει σοβαρός λόγος για τη μη προσβολή κατά τη διάρκεια του γάμου, έξι μήνες αφότου λύθηκε ή ακυρώθηκε ο γάμος με το σύζυγό της. 5.Για τον άνδρα που είχε σαρκική συνάφεια με τη μητέρα, 2 χρόνια από τον τοκετό."
  Το μέσα σε " " άρθρ. 1470 αντικαταστάθηκε  ως άνω από την περ. β' της παρ. 1 του άρθρ. 19 του Νόμ. 2521/1-1 Σεπτ. 1997 (ΦΕΚ Α' 174), κατωτ. αριθ. 12. Σύμφωνα δε με την περ. δ' της ίδιας παρ. και άρθρ. του Νόμ. 2521/1997 ορίστηκε ότι: "Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους".
  
"’ρθρ.1471.-Η προσβολή της πατρότητας αποκλείεται επίσης μετά το θάνατο του τέκνου, εκτός αν είχε ήδη ασκηθεί η σχετική αγωγή.
  Την πατρότητα αποκλείεται να προσβάλουν: 1. ο σύζυγος της μητέρας, αν αυτός αναγνώρισε ότι το τέκνο είναι δικό του πριν γίνει αμετάκλητη η απόφαση για την προσβολή. 2. οποιοσδήποτε από τους δικαιούχους που αναφέρονται στο άρθρο 1469, αν ο σύζυγος συγκατατέθηκε στην υποβολή της συζύγου του σε τεχνητή γονιμοποίηση."
  Το άρθρ.1471 αντικαταστάθηκε ως άνω από την παρ.7 άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ’ρθρο 1472.
  Το τέκνο χάνει την ιδιότητα τέκνου που γεννήθηκε σε γάμο, αναδρομικά από τη γέννησή του, μόλις γίνει αμετάκλητη η απόφαση που δέχεται την προσβολή αυτής της ιδιότητάς του.
  "Σε περίπτωση προσβολής από τον άνδρα που είχε σαρκική συνάφεια με τη μητέρα, η απόφαση της προηγούμενης παραγράφου επιφέρει αυτοδικαίως δικαστική αναγνώριση του παιδιού από τον άνδρα αυτόν".
  Η μέσα σε " " δεύτερη παρ. προστέθηκε από την περ. γ' της παρ. 1 του άρθρ. 19 του Νόμ. 2521/1-1 Σεπτ. 1997 (ΦΕΚ Α' 174), κατωτ. αριθ. 12. Σύμφωνα δε με την περ. δ' της ίδιας παρ. και άρθρ. του Νόμ. 2521/1997 ορίστηκε ότι: "Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους".
’ρθρο 1473.
  Επιγενόμενος γάμος των γονέων.
  Τέκνο που γεννήθηκε χωρίς γάμο των γονέων του έχει απέναντι σ' αυτούς και τους συγγενείς τους ως προς όλα θέση τέκνου γεννημένου σε γάμο, εφόσον οι γονείς του παντρευτούν μεταγενέστερα και το τέκνο είχε αναγνωριστεί ή αναγνωρίζεται μετά την τέλεση του γάμου, εκούσια ή δικαστικά, ως τέκνο του συζύγου, σύμφωνα με τις διατάξεις των άρθρων 1475, 1476 και 1479 έως 1483. Η εκούσια αναγνώριση μπορεί να προσβληθεί για το λόγο ότι ο σύζυγος της μητέρας δεν είναι ο πατέρας, σύμφωνα με τις διατάξεις των άρθρων 1477 και 1478.
  ’ρθρο 1474.
  Αν το τέκνο δεν ζει κατά την τέλεση του γάμου των γονέων του, δεν θίγεται η επέλευση των αποτελεσμάτων του πρώτου εδαφίου του προηγούμενου άρθρου ως προς τους κατιόντες του.
  
Εκούσια αναγνώριση
  "’ρθρ.1475.-Ο πατέρας μπορεί να αναγνωρίσει ως δικό του το τέκνο που γεννήθηκε χωρίς γάμο, εφόσον συναινεί σ' αυτό και η μητέρα. Αν η μητέρα έχει πεθάνει ή δεν έχει δικαιοπρακτική ικανότητα, η αναγνώριση γίνεται με μόνη τη δήλωση του πατέρα.
  Η συμβολαιογραφική συναίνεση του άνδρα σε τεχνητή γονιμοποίηση, που προβλέπεται στο άρθρο 1456 § 1 εδ. β΄, επέχει θέση εκούσιας αναγνώρισης. Η αντίστοιχη συναίνεση της γυναίκας ισχύει και ως συναίνεσή της στην εκούσια αναγνώριση.
  Αν ο πατέρας έχει πεθάνει ή δεν έχει δικαιοπρακτική ικανότητα, η αναγνώριση μπορεί να γίνει από τον παππού ή τη γιαγιά της πατρικής γραμμής.
  Αν το τέκνο έχει πεθάνει, η αναγνώριση ενεργεί υπέρ των κατιόντων του."
  Το άρθρ.1475 αντικαταστάθηκε ως άνω από την παρ.8 άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ’ρθρο 1476.
  Η αναγνώριση από τον πατέρα ή τους γονείς του γίνεται με δήλωση ενώπιον συμβολαιογράφου ή με διαθήκη. Η συναίνεση της μητέρας, σύμφωνα με το προηγούμενο άρθρο, παρέχεται με δήλωση ενώπιον συμβολαιογράφου. Οι δηλώσεις της αναγνώρισης και της συναίνεσης γίνονται αυτοπροσώπως και χωρίς αίρεση ή προθεσμία. Ανάκληση των δηλώσεων είναι ανίσχυρη.
  ’ρθρο 1477.
  Προσβολή της αναγνώρισης.
  Το τέκνο και, σε περίπτωση θανάτου του, οι κατιόντες του δικαιούνται να προσβάλουν την εκούσια αναγνώριση για το λόγο ότι αυτός που δηλώθηκε ως πατέρας δεν είναι πραγματικά πατέρας.
  Το δικαίωμα αυτό ανήκει επίσης, στην περίπτωση όπου η μητέρα κατά την αναγνώριση είχε πεθάνει ή δεν είχε δικαιοπρακτική ικανότητα, στον καθένα από τους γονείς της και, στην περίπτωση της δεύτερης παραγράφου του άρθρου 1475, στον παππού ή τη γιαγιά που δεν είχε προβεί στην αναγνώριση.
  
  
  
  
  
  
(Μετά τη σελ. 192,1882(β) Σελ. 192,1883
Τεύχος 1396 Σελ. 23

  
"’ρθρ.1478.-Η προσβολή της αναγνώρισης αποκλείεται, αν περάσουν τρεις μήνες αφότου πληροφορήθηκε την αναγνώριση αυτός που την προσβάλλει. Η προσβολή αποκλείεται σε κάθε περίπτωση, αν περάσουν δύο χρόνια από την αναγνώριση ή, προκειμένου για προσβολή από τέκνο που κατά την αναγνώριση ήταν ανήλικο, δύο χρόνια από την ενηλικίωσή του.
  Η προσβολή της εκούσιας αναγνώρισης αποκλείεται στην περίπτωση που προβλέπεται από το άρθρο 1475 § 2.
  " ’ρθρ.1479.-Η μητέρα έχει δικαίωμα να ζητήσει με αγωγή την αναγνώριση της πατρότητας του τέκνου της που γεννήθηκε χωρίς γάμο της με τον πατέρα του. Το ίδιο δικαίωμα έχει και το τέκνο. Όταν η μητέρα αρνείται την προβλεπόμενη από την πρώτη παράγραφο του άρθρου 1475 συναίνεσή της, δικαίωμα δικαστικής αναγνώρισης έχουν επίσης ο πατέρας και, στην περίπτωση της τρίτης παραγράφου του άρθρου 1475, ο παππούς ή η γιαγιά της πατρικής γραμμής.
  Αν διενεργηθεί τεχνητή γονιμοποίηση με γεννητικό υλικό τρίτου δότη, η δικαστική αναγνώριση της πατρότητας αποκλείεται, έστω και αν η ταυτότητά του είναι ή γίνει εκ των υστέρων γνωστή."
  Τα άρθρ.1478 και 1479 αντικαταστάθηκαν ως άνω από τις παρ.9 και 10 αντίστοιχα άρθρου δεύτερου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ’ρθρο 1480.
  Η αγωγή της μητέρας ασκείται κατά του πατέρα ή των κληρονόμων του. Η αγωγή του τέκνου ασκείται κατά του γονέα που δεν έχει προβεί στην αναγκαία για την εκούσια αναγνώριση δήλωση ή κατά των κληρονόμων του. Η αγωγή του πατέρα ή των γονέων του ασκείται κατά της μητέρας ή των κληρονόμων της.
  ’ρθρο 1481.
  Η πατρότητα τεκμαίρεται, αν αποδειχθεί ότι αυτός, για τον οποίο προβάλλεται ισχυρισμός ότι είναι πατέρας, είχε σαρκική συνάφεια με τη μητέρα κατά το κρίσιμο διάστημα της σύλληψης. Το τεκμήριο δεν ισχύει, αν η αγωγή ασκείται από το τέκνο μετά την ενηλικίωσή του και ο πατέρας πέθανε πριν από το τέλος της αποδεικτικής διαδικασίας στον πρώτο βαθμό.
  
  
  
Σελ. 192,1884
Τεύχος 1396 Σελ. 24
  
  
’ρθρο 1482.
  Το τεκμήριο του προηγούμενου άρθρου ανατρέπεται, αν προκύπτουν σοβαρές αμφιβολίες για την πατρότητα.
  ’ρθρο 1483.
  Το δικαίωμα της μητέρας να ζητήσει την αναγνώριση της πατρότητας του τέκνου της αποσβήνεται όταν περάσουν πέντε χρόνια από τον τοκετό. Το δικαίωμα του τέκνου αποσβήνεται, ένα έτος μετά την ενηλικίωσή του, και το δικαίωμα του πατέρα ή των γονέων του δύο έτη αφότου αρνήθηκε τη συναίνεσή της η μητέρα.
  Αν η μητέρα ήταν έγγαμη κατά το κρίσιμο διάστημα της σύλληψης του τέκνου, η προθεσμία του πρώτου εδαφίου της προηγούμενης παραγράφου αρχίζει αφότου γίνει αμετάκλητη η απόφαση που δέχεται την προσβολή της πατρότητας.
  Στην περίπτωση του άρθρου 1473 το δικαίωμα δεν υπόκειται σε αποσβεστική προθεσμία.
  ’ρθρο 1484.
  Αποτελέσματα.
  Σε περίπτωση αναγνώρισης, εκούσιας ή δικαστικής, αν ο νόμος δεν ορίζει διαφορετικά, το τέκνο έχει ως προς όλα θέση τέκνου γεννημένου σε γάμο απέναντι στους δύο γονείς και τους συγγενείς τους.
  
ΚΕΦΑΛΑΙΟ ΔΕΚΑΤΟ
  ΔΙΑΤΡΟΦΗ ΑΠΌ ΤΟ ΝΟΜΟ
  ’ρθρο 1485.
  Μεταξύ ανιόντων και κατιόντων.
  Ανιόντες και κατιόντες έχουν αμοιβαία υποχρέωση διατροφής κατά τους όρους των άρθρων 1486 έως 1502.
  ’ρθρο 1486.
  Όροι διατροφής.
  Δικαίωμα διατροφής έχει μόνο όποιος δεν μπορεί να διατρέφει τον εαυτό του από την περιουσία του ή από εργασία κατάλληλη για την ηλικία του, την κατάσταση της υγείας του και τις λοιπές βιοτικές του συνθήκες ενόψει και των τυχόν αναγκών της εκπαιδεύσής του.
  Το ανήλικο τέκνο, και αν ακόμη έχει περιουσία, έχει δικαίωμα διατροφής από τους γονείς του, εφ' οσον τα εισοδήματα της περιουσίας του ή το προϊόν της εργασίας του δεν αρκούν για τη διατροφή του.
  ’ρθρο 1487.
  Δεν έχει υποχρέωση διατροφής εκείνος που, ενόψει και των λοιπών υποχρεώσεών του, δεν είναι σε θέση να τη δώσει χωρίς να διακυνδυνεύσει η δική του διατροφή. Ο κανόνας αυτός δεν ισχύει, όταν πρόκειται για τη διατροφή ενήλικου τέκνου από το γονέα του, εκτός αν αυτό μπορεί να στραφεί εναντίον άλλου υποχρέου ή αν μπορεί να διατραφεί από την περιουσία του.
  ’ρθρο 1488.
  Σειρά των υποχρέων.
  Υποχρέωση διατροφής έχουν πρώτα οι κατιόντες, κατά τη σειρά που καλούνται στην εξ αδιαθέτου κληρονομική διαδοχή, και ο καθένας τους ανάλογα με την κληρονομική του μερίδα.
  ’ρθρο 1489.
  Αν δεν υπάρχουν κατιόντες, υποχρέωση διατροφής έχουν οι πλησιέστεροι ανιόντες, που ενέχονται σε ίσα μέρη αν είναι περισσότεροι στον ιδιο βαθμό.
  Οι γονείς έχουν υποχρέωση να διατρέφουν το τέκνο τους από κοινού, ο καθένας ανάλογα με τις δυνάμεις του.
  ’ρθρο 1490.
  Αν ένας από τους ανιόντες ή τους κατιόντες δεν είναι σε θέση να δώσει διατροφή, η υποχρέωση βαρύνει εκείνον που είναι υπόχρεος ύστερα από αυτόν. Το ίδιο ισχύει και όταν, για πραγματικούς ή νομικούς λόγους, είναι αδύνατη ή ιδιαίτερα δυσχερής η δικαστική επιδίωξη στην ημεδαπή εναντίον εκείνου που έχει την υποχρέωση.
  
Στην περίπτωση που καταβάλλει τη διατροφή, αντί για τον αμέσως υπόχρεο, άλλο πρόσωπο, αυτό υποκαθίσταται αυτοδικαίως στα δικαιώματα εκείνου που την έλαβε:1.αν κατέβαλε τη διατροφή δυνάμει του δεύτερου εδαφίου τη προηγούμενης παραγράφου 2.αν πρόκειται για το κράτος ή νομικό πρόσωπο δημόσιου δικαίου ή κοινωφελές ίδρυμα που ανέλαβε τη διατροφή  του δικαιούχου ανηλίκου στη θέση του υπόχρεου συγγενή του 3.αν πρόκειται για ιδιώτες, στους οποίους ανατέθηκε η επιμέλεια του προσώπου του δικαιούχου ανηλίκου, σύμφωνα με τα άρθρα 1513, 1514, 1532, 1533 και 1535 4.αν ο δικαιούχος της διατροφής είναι ανήλικος και τη διατροφή κατέβαλε, στη θέση του υπόχρεου γονέα του, ο σύζυγος του τελευταίου.
  Αρθρο 1491.
  Όταν το πρόσωπο είναι έγγαμο, η υποχρέωση των κατιόντων και των ανιόντων του να το διατρέφουν υπάρχει μόνο αν ο σύζυγός του, ενόψει των λοιπών υποχρεώσεών του, δεν είναι σε θέση να του παρέχει την οφειλόμενη διατροφή χωρίς να κινδυνεύει η δική του διατροφή ή αν, για πραγματικούς ή νομικούς λόγους, είναι αδύνατη ή ιδιαίτερα δυσχερής η δικαστική επιδίωξη εναντίον του στην ημεδαπή. Το ίδιο ισχύει και για το διαζευγμένο, όταν ο πρώην σύζυγός του έχει απέναντί του υποχρέωση διατροφής.
  ’ρθρο 1492.
  Σειρά των δικαιούχων.
  Όταν αυτοί που έχουν δικαίωμα διατροφής απέναντι σε ορισμένο πρόσωπο είναι περισσότεροι και ο υπόχρεος δεν επαρκεί να τη δώσει σε όλους, προτεραιότητα έχουν οι κατιόντες κατά τη σειρά της εξ αδιαθέτου κληρονομικής διαδοχής. Αν οι περισσότεροι δικαιούχοι είναι ανιόντες, έχουν προτεραιότητα οι πλησιέστεροι. Ο σύζυγος, ως προς το δικαίωμα διατροφής, συμπορεύεται με τους ανήλικους κατιόντες και προηγείται από τους λοιπούς κατιόντες ή άλλους συγγενείς. Το ίδιο ισχύει και για το διαζευγμένο, εφόσον αυτός έχει δικαίωμα διατροφής.
  ’ρθρο 1493.
  Μέτρο και περιεχόμενο της διατροφής.
  Το μέτρο διατροφής προσδιορίζεται με βάση τις ανάγκες του δικαιούχου, όπως αυτές προκύπτουν από τις συνθήκες της ζωής του (ανάλογη διατροφή). Η διατροφή περιλαμβάνει όλα όσα είναι αναγκαία για τη συντήρηση του δικαιούχου και επί πλέον τα έξοδα για την ανατροφή, καθώς και την επαγγελματική και την εν γένει εκπαίδευσή του.
  
  
(Αντί για τη σελ. 192,189(α) Σελ. 192,189(β)
Τεύχος 1396 Σελ. 25
  
  
’ρθρο 1494.
  Μεταβολή των όρων.
  Αν, αφότου εκδόθηκε η απόφαση που προσδιορίζει τη διατροφή, μεταβλήθηκαν οι όροι της διατροφής, το δικαστήριο μπορεί να μεταρρυθμίσει την απόφασή του ή και να διατάξει την παύση της διατροφής.
  ’ρθρο 1495.
  Ελαττωμένη διατροφή.
  Οι κατιόντες και οι ανιόντες δικαιούνται μόνο τη στοιχειώδη διατροφή, που περιλαμβάνει τα απόλύτως αναγκαία για τη συντήρηση, αν υπέπεσαν απέναντι στον υπόχρεο διατροφής σε παράπτωμα που δικαιολογεί την αποκλήρωσή τους.
  ’ρθρο 1496.
  Χρόνος και τρόπος καταβολής.
  Η διατροφή προκαταβάλλεται σε χρήμα κάθε μήνα. Αν συντρέχουν ιδιαίτεροι λόγοι, το δικαστήριο μπορεί να επιτρέψει στον υπόχρεο την καταβολή με άλλον τρόπο.
  ’ρθρο 1497.
  Οι γονείς που οφείλουν διατροφή σε ανήλικο άγαμο τέκνο τους έχουν δικαίωμα να ορίσουν τον τρόπο και τα χρονικά διαστήματα που θα προκαταβάλλεται η διατροφή. Αν το ζήτησε το τέκνο, το δικαστήριο μπορεί να αποφασίσει διαφορετικά, εφόσον συντρέχουν ιδιαίτεροι λόγοι.
  ’ρθρο 1498.
  Διατροφή για το παρελθόν δεν οφείλεται παρά μόνο από την υπερημερία.
  ’ρθρο 1499.
  Παραίτηση.
  Παραίτηση από τη διατροφή για το μέλλον δεν ισχύει. Η προκαταβολή της διατροφής απαλλάσσει τον υπόχρεο μόνο για το διάστημα που ορίζεται στα άρθρα 1496 και 1497.
  ’ρθρο 1500.
  Απόσβεση.
  Η αξίωση διατροφής παύει με το θάνατο του δικαιούχου ή του υποχρέου, εκτός αν αφορά παρελθόντα χρόνο ή δόσεις απαιτητές κατά το χρόνο του θανάτου.
  
  
Σελ. 192,190(β)
Τεύχος 1396 Σελ. 26
  
  
Δικαστική συμπαράσταση.
  ’ρθρ.1501.-(Καταργήθηκε το άρθρ. 25, Νόμ. 2447/19-30 Δεκ. 1996, ΦΕΚ Α' 278, κατωτ. αριθ. 11).
  ’ρθρο 1502.
  Προσωρινή επιδίκαση διατροφής.
  Σε περίπτωση όπου ένα τέκνο έχει γεννηθεί χωρίς γάμο της μητέρας του και η πατρότητά του είναι πολύ πιθανή, εφόσον η μητέρα του βρίσκεται σε απορία, το δικαστήριο μπορεί, ακόμη και πριν ασκηθεί η αγωγή για την αναγνώρισή του, να διατάξει ως ασφαλιστικό μέτρο την προκαταβολή από τον πατέρα στο τέκνο, κάθε μήνα, εύλογου ποσού έναντι της οφειλόμενης σ' αυτό διατροφής.
  ’ρθρο 1503.
  Δαπάνες τοκετού και διατροφής της άγαμης
μητέρας.
  Σε περίπτωση όπου ένα τέκνο γεννήθηκε χωρίς γάμο της μητέρας του, το δικαστήριο μπορεί, ύστερα από αίτησή της, να καταδικάσει τον πατέρα που αναγνωρίστηκε δικαστικώς, ακόμη και αν το τέκνο γεννήθηκε νεκρό:1.στην καταβολή των δαπανών του τοκετού 2.σε διατροφή της μητέρας, εφόσον αυτή δύναται να διαθρέψει τον εαυτό της, επί δύο μήνες πριν από τον τοκετό και τέσσερις ύστερα από αυτόν, ή, αν συντρέχουν ειδικές περιστάσεις, το πολύ επί ένα έτος.
  Η αξίωση της μητέρας δεν παύει με το θάνατο του πατέρα και παραγράφεται όταν περάσουν τρία έτη από τον τοκετό. Αξίωση αποζημίωσης, σύμφωνα με τις διατάξεις για τις αδικοπραξίες, δεν αποκλείεται.
  ’ρθρο 1504.
  Διατροφή μεταξύ αδελφών.
  Ο αδελφός ή η αδελφή μπορούν, αν το δικαστήριο το κρίνει εύλογο, να υποχρεωθούν να δίνουν διατροφή σε αδελφό ή αδελφή, αν αυτός που ζητεί αδυνατεί να διατρέφει τον εαυτό του για ιδιαίτερους λόγους και ιδίως εξαιτίας της ηλικίας του, βαριάς ασθένειας ή αναπηρίας. Η διατροφή περιλαμβάνει τα απολύτως αναγκαία για τη ζωή και επιπλέον τα έξοδα για την ανατροφή, καθώς και την επαγγελματική και την εν γένει εκπαίδευση.
  Οι διατάξεις του πρώτου εδαφίου του άρθρου 1487, καθώς και των άρθρων 1494, 1496 και 1498 έως 1500 εφαρμόζονται και σ' αυτή τη περίπτωση.

  
ΚΕΦΑΛΑΙΟ ΕΝΔΕΚΑΤΟ
  ΣΧΕΣΕΙΣ ΓΟΝΕΩΝ ΚΑΙ ΤΕΚΝΩΝ
  ’ρθρο 1505.
  Επώνυμο των τέκνων.
  Οι γονείς υποχρεούνται να έχουν προσδιορίσει το επώνυμο των τέκνων τους με κοινή αμετάκλητη δήλωσή τους. Η δήλωση γίνεται πριν από το γάμο, είτε σε συμβολαιογράφο είτε στο λειτουργό, ενώπιον του οποίου θα τελεσθεί ο γάμος. Ο λειτουργός οφείλει να ζητήσει τη σχετική δήλωση.
  Το οριζόμενο επώνυμο, κοινό για όλα τα τέκνα, μπορεί να είναι είτε το επώνυμο του ενός από τους γονείς είτε συνδυασμός των επωνύμων τους, που όμως σε καμμία περίπτωση δεν μπορεί να περιλαμβάνει περισσότερα από δύο επώνυμα.
  Αν οι γονείς παραλείψουν να δηλώσουν το επώνυμο των τέκνων τους, σύμφωνα με τους όρους των προηγούμενων παραγράφων, τα τέκνα έχουν για επώνυμο το επώνυμο του πατέρα τους.
  ’ρθρο 1506.
  Επώνυμο του τέκνου χωρίς γάμο των γονέων του.
  Το τέκνο που γεννήθηκε χωρίς γάμο των γονέων του παίρνει το επώνυμο της μητέρας του. Ο σύζυγος της μητέρας μπορεί να δώσει στο τέκνο, με συμβολαιογραφικό έγγραφο, το επώνυμό του στη θέση του έως τότε επωνύμου του τέκνου ή επιπρόσθετα, αν συναινέσουν σ΄ αυτό, κατά τον ίδιο τύπο, η μητέρα και το τέκνο.
  Σε περίπτωση επιγενόμενου γάμου των γονέων του τέκνου εφαρμόζονται ως προς το επώνυμό του, εφόσον αυτό είναι ανήλικο, οι διατάξεις του προηγούμενου άρθρου.
  Αν γίνει αναγνώριση, εκούσια ή δικαστική, το ενήλικο τέκνο ή, αν αυτό είναι ανήλικο, οι γονείς του ή και ένας από αυτούς ή ο επίτροπός του δικαιούνται, μέσα σε προθεσμία ενός έτους από την ολοκλήρωση της αναγνώρισης, να προσθέσουν, με δήλωση στο ληξίαρχο, το πατρικό επώνυμο στο επώνυμο του τέκνου. Αν στη δήλωση προβαίνουν οι δύο γονείς από κοινού, μπορούν να προσδιορίσουν το νέο επώνυμο του τέκνου σύμφωνα με τη δεύτερη παράγραφο του προηγουμένου άρθρου.
  ’ρθρο 1507.
  Αμοιβαία υποχρέωση.
  Γονείς και τέκνα οφείλουν αμοιβαία μεταξύ τους βοήθεια, στοργή και σεβασμό.
  ’ρθρο 1508.
  Υποχρέωση για παροχή υπηρεσιών.
  Το τέκνο, εφόσον αποτελεί μέλος του οίκου των γονέων του και ανατρέφεται ή διατρέφεται από αυτούς, υποχρεούται να παρέχει στους γονείς του, για τη διοίκηση του οίκου ή την άσκηση του επαγγέλματός τους, υπηρεσίες ανάλογες με τις δυνάμεις του και τις βιοτικές συνθήκες του ιδίου και της οικογένείας του.
  ’ρθρο 1509.
  Παροχές των γονέων προς τα τέκνα τους.
  Η παροχή περιουσίας στο τέκνο από οποιοδήποτε γονέα του, είτε για τη δημιουργία ή την διατήρηση οικονομικής ή οικογενειακής αυτοτέλειας είτε για την έναρξη ή την εξακολούθηση επαγγέλματος, αποτελεί δωρεά μόνο ως προς το ποσόν που υπερβαίνει το μέτρο το οποίο επιβάλλουν οι περιστάσεις. Η ευθύνη όμως απέναντι στο τέκνο, εκείνου που έκανε την παροχή, για πραγματικά ή νομικά ελαττώματα του πράγματος, κρίνεται πάντοτε κατά τις διατάξεις για την ευθύνη του δωρητή.
  
’ρθρο 1510.
  Γονική μέριμνα.
  Η μέριμνα για το ανήλικο τέκνο είναι καθήκον και δικαίωμα των γονέων (γονική μέριμνα), οι οποίοι την ασκούν από κοινού. Η γονική μέριμνα περιλαμβάνει την επιμέλεια του προσώπου, τη διοίκηση της περιουσίας και την εκπροσώπηση του τέκνου σε κάθε υπόθεση ή δικαιοπραξία ή δίκη, που αφορούν το πρόσωπο ή την περιουσία του.
  Σε περίπτωση που η γονική μέριμνα παύει λόγω θανάτου, κήρυξις σε αφάνεια ή έκπτωσης του ενός γονέα, ή γονική μέριμνα ανήκει αποκλειστικά στον άλλο.
  Αν ο ένας από τους γονείς αδυνατεί να ασκήσει τη γονική μέριμνα για πραγματικούς λόγους ή γιατί είναι ανίκανος ή περιορισμένα ικανός για δικαιοπραξία, την ασκεί μόνος ο άλλος γονέας. Η επιμέλεια όμως του προσώπου του τέκνου ασκείται και από τον ανήλικο γονέα.
  ’ρθρο 1511.
  Κάθε απόφαση των γονέων σχετικά με την άσκηση της γονικής μέριμνας πρέπει να αποβλέπει στο συμφέρον του τέκνου.
  Στο συμφέρον του τέκνου πρέπει να αποβλέπει και η απόφαση του δικαστηρίου, όταν, κατά τας διατάξεις του νόμου, το δικαστήριο αποφασίζει σχετικά με την ανάθεση της γονικής μέριμνας ή με τον τρόπο της άσκησής της. Η απόφαση του δικαστηρίου πρέπει επίσης να σέβεται την ισότητα μεταξύ των γονέων και να μην κάνει διακρίσεις εξαιτίας του φύλου, της φυλής, της γλώσσας, της θρησκείας, των πολιτικών ή όποιων άλλων πεποιθήσεων, της ιθαγένειας, της εθνικής ή κοινωνικής προέλευσης ή της περιουσίας.
  Ανάλογα με την ωριμότητα του τέκνου πρέπει να ζητείται και να συνεκτιμάται η γνώμη του πριν από κάθε απόφαση σχετική με τη γονική μέριμνα, εφόσον η απόφαση αφορά τα συμφέροντά του.
  ’ρθρο 1512.
  Σε περίπτωση διαφωνίας.
  Αν οι γονείς διαφωνούν κατά την άσκηση της γονικής μέριμνας, και το συμφέρον του τέκνου επιβάλλει να ληφθεί απόφαση, αποφασίζει το δικαστήριο.
  ’ρθρο 1513.
  Διαζύγιο ή ακύρωση του γάμου.
  Στις περιπτώσεις διαζυγίου ή ακύρωσης του γάμου και εφόσον ζουν και οι δύο γονείς, η άσκηση της γονικής μέριμνας ρυθμίζεται από το δικαστήριο. Η άσκηση της γονικής μέριμνας μπορεί να ανατεθεί στον έναν από τους γονείς ή, αν αυτοί συμφωνούν ορίζοντας συγχρόνως τον τόπο διαμονής του τέκνου, στους δύο από κοινού. Το δικαστήριο μπορεί να αποφασίσει διαφορετικά, ιδίως να κατανείμει την άσκηση της γονικής μέριμνας μεταξύ των γονέων ή να την αναθέσει σε τρίτον.
  Για τη λήψη της απόφασής του το δικαστήριο λαμβάνει υπόψη του τους έως τότε δεσμούς του τέκνου με τους γονείς και τους αδελφούς του, καθώς και τις τυχόν συμφωνίες που έκαναν οι γονείς του τέκνου σχετικά με την επιμέλεια και τη διοίκηση της περιουσίας του.
  Ο γονέας στον οποίο δεν έχει ανατεθεί η άσκηση της γονικής μέριμνας έχει το δικαίωμα να ζητάει από τον άλλο πληροφορίες για το πρόσωπο και την περιούσια του τέκνου.
  ’ρθρο 1514.
  Διακοπή της συμβίωσης.
  Οι διατάξεις του προηγούμενου άρθρου εφαρμόζονται και στις περιπτώσεις όπου υπάρχει διακοπή της συμβιώσεως των συζύγων.
(Αντί για τη σελ. 192,191(α) Σελ. 192, 191(β)
Τεύχος 1255-Σελ. 97
  
’ρθρο 1515.
  Τέκνα χωρίς γάμο των γονέων τους.
  Η γονική μέριμνα του ανήλικου τέκνου που γεννήθηκε και παραμένει χωρίς γάμο των γονέων του ανήκει στη μητέρα του. Σε περίπτωση αναγνώρισής του, αποκτά γονική μέριμνα και ο πατέρας, που όμως την ασκεί αν έπαψε η γονική μέριμνα της μητέρας ή αν αυτή αδυνατεί να την ασκήσει για νομικούς ή πραγματικούς λόγους.
  Με αίτηση του πατέρα το δικαστήριο μπορεί και σε κάθε άλλη περίπτωση, και ιδίως αν συμφωνεί η μητέρα, να αναθέσει και σ΄ αυτόν την άσκηση της γονικής μέριμνας ή μέρους της, εφόσον αυτό επιβάλλεται από το συμφέρον του τέκνου.
  Σε περίπτωση δικαστικής αναγνώρισης, στην οποία αντιδίκησε ο πατέρας, αυτός δεν ασκεί γονική μέριμνα ούτε αναπληρώνει τη μητέρα στην άσκησή της. Το δικαστήριο μπορεί, αν το επιβάλλει το συμφέρον του τέκνου, να αποφασίσει διαφορετικά με αίτηση του πατέρα, εφόσον έπαψε η γονική μέριμνα της μητέρας ή αυτή αδυνατεί να την ασκήσει για νομικούς ή πραγματικούς λόγους ή υπάρχει συμφωνία των γονέων.
  ’ρθρο 1516.
  Πράξεις από τον ένα γονέα.
  Ο καθένας από τους γονείς επιχειρεί και μόνος του πράξεις αναφερόμενες στην άσκηση της γονικής μέριμνας: 1.όταν πρόκειται για συνήθεις πράξεις επιμέλειας του προσώπου του τέκνου ή για την τρέχουσα διαχείρηση της περιουσίας του ή για πράξεις που έχουν επείγοντα χαρακτήρα, 2.όταν πρόκειται για τη λήψη δήλωσης της βούλησης που είναι απευθυντέα προς το τέκνο.
  Στις περιπτώσεις διακοπής της συμβίωσης των γονέων, διαζυγίου ή ακύρωσης του γάμου τους, καθώς και όταν πρόκειται για τέκνο γεννημένο χωρίς γάμο των γονέων του, τις αξιώσεις διατροφής που έχει το τέκνο κατά του γονέα, ο οποίος δεν έχει την επιμέλεια του προσώπου του, μπορεί να τις ασκεί αυτός που έχει την επιμέλεια και, αν δεν την έχει κανείς, αυτός με τον οποίο διαμένει το τέκνο.
  ’ρθρο 1517.
  Σύγκρουση συμφερόντων.
  Αν τα συμφέροντα του τέκνου συγκρούονται με τα συμφέροντα του πατέρα του ή της μητέρας του, που ασκούν τη γονική μέριμνα, καθώς και των συζύγων ή των συγγενών τους εξ αίματος ή εκ αγχιστείας σε ευθεία γραμμή, διορίζεται ειδικός επίτροπος.
  ’ρθρο 1518.
  Επιμέλεια του προσώπου.
  Η επιμέλεια του προσώπου του τέκνου περιλαμβάνει ιδίως την ανατροφή, την επίβλεψη, τη μόρφωση και την εκπαίδευσή του, καθώς και τον προσδιορισμό του τόπου της διαμονής του.
  Κατά την ανατροφή του τέκνου οι γονείς το ενισχύουν, χωρίς διάκριση φύλου, να αναπτύσσει υπεύθυνα και με κοινωνική συνείδηση την προσωπικότητά του. Η λήψη σωφρονιστικών μέτρων επιτρέπεται μόνο εφόσον αυτά είναι παιδαγωγικώς αναγκαία και δεν θίγουν την αξιοπρέπεια του τέκνου.
  
  
  
  
Σελ. 192, 192(β)
Τεύχος 1255-Σελ. 98
  
  
Κατά τη μόρφωση και την επαγγελματική εκπαίδευση του τέκνου οι γονείς λαμβάνουν υπόψη τις ικανότητες και τις προσωπικές του κλίσεις. Γι΄ αυτό το σκοπό οφείλουν να συνεργάζονται με το σχολείο και, αν υπάρχει ανάγκη, να ζητούν τη συνδρομή αρμόδιων κρατικών υπηρεσιών ή δημόσιων οργανισμών.
  Σχετικά με την επιμέλεια τέκνων και την αποκατάστασή της επιμέλειάς τους βλ. Νόμ. 2104/22-2 Δεκ. 1992 (ΦΕΚ Α΄ 195), τόμ. Ι, σελ. 48, 230.
  Δικαστική συμπαράσταση.
  ’ρθρ.1519.-(Καταργήθηκε με το άρθρ. 25 Νόμ. 2447/19-30 Δεκ. 1996, ΦΕΚ Α΄ 278, κατωτ αριθ. 11).
  ’ρθρο 1520.
  Προσωπική επικοινωνία.
  Ο γονέας με τον οποίο δεν διαμένει το τέκνο διατηρεί το δικαίωμα της προσωπικής επικοινωνίας με αυτό.
  Οι γονείς δεν έχουν το δικαίωμα να εμποδίζουν την επικοινωνία του τέκνου με τους απώτερους ανιόντες του, εκτός αν υπάρχει σοβαρός λόγος.
  Στις περιπτώσεις των προηγούμενων παραγράφων, τα σχετικά με την επικοινωνία κανονίζονται ειδικότερα από το δικαστήριο.
  Περιουσία του τέκνου από διαθήκη ή δωρεά
  ’ρθρ.1521.-"Η διοίκηση των γονέων δεν εκτείνεται και στα περιουσιακά στοιχεία που περιέρχονται στο τέκνο από διάταξη τελευταίας βούλησης ή από δωρεά με τον όρο να μην έχουν τη διοίκησή τους οι γονείς". Αν ο διαθέτης ή ο δωρητής δεν ορίσει το πρόσωπο που θα έχει τη διοίκηση αυτών των περιουσιακών στοιχείων, το δικαστήριο διορίζει ειδικό επίτροπο).
  Το πρώτο μέσα σε " " εδάφιο αντικαταστάθηκε ως άνω από το άρθρ. 26 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Αν στη διάταξη της τελευταίας βούλησης ή στη δωρεά ορίζεται να μην έχει τη διοίκηση ο ένας από τους γονείς, η διοίκηση ανήκει, σε περίπτωση αμφιβολίας, στον άλλο γονέα, ο οποίος και αντιπροσωπεύει το τέκνο μόνος του στις σχετικές δίκες ή δικαιοπραξίες.
  ’ρθρο 1522.
  Ο διαθέτης ή ο δωρητής μπορούν να ορίσουν τον τρόπο με τον οποίο θα διοικηθούν τα περιουσιακά στοιχεία που άφησαν ή έδωσαν στο τέκνο. Παρέκκλιση επιτρέπεται, στην περίπτωση της δωρεάς, εφόσον ο δωρητής συναινεί σ΄ αυτήν. Αν ο δωρητής δεν ζει ή αρνείται να συναινέσει ή η συναίνεσή του δεν είναι εφικτή, καθώς και στις περιπτώσεις των επιδόσεων με διάταξη τελευταίας βούλησης, η παρέκκλιση επιτρέπεται μόνο με άδεια του δικαστηρίου και εφόσον επιβάλλεται από το συμφέρον του τέκνου.
  ’ρθρο 1523
  Διαχειριστικές πράξεις των γονέων. Απογραφή.
  Οι γονείς οφείλουν να συντάσσουν απογραφή για κάθε περιουσία που περιέρχεται στο τέκνο και υπάγεται στη γονική τους διοίκηση.

  
’ρθρο 1524.
  Δωρεές.
  Οι γονείς δεν μπορούν να προβαίνουν σε δωρεές από την περιουσία τέκνου. Εξαιρούνται οι δωρεές που επιβάλλονται από ιδιαίτερο ηθικό καθήκον ή από λόγους ευπρέπειας.
  ’ρθρο 1525.
  Επωφελής τοποθέτηση των μετρητών.
  Οι γονείς έχουν την υποχρέωση να κάνουν, χωρίς υπαίτια καθυστέρηση, παραγωγικά ή να τοποθετήσουν επωφελώς τα μετρητά χρήματα του τέκνου, των οποίων έχουν τη διοίκηση, αν δεν υπάρχει ανάγκη να τα κρατούν για να αντιμετωπίζουν δαπάνες. Το δικαστήριο μπορεί να διατάξει διαφορετική διάθεσή τους.
  Διαχείριση με διατυπώσεις.
  ’ρθρ.1526.-Οι γονείς δεν μπορούν, χωρίς την άδεια του δικαστηρίου, να επιχειρήσουν στο όνομα του τέκνου τις πράξεις που υπαγορεύονται και στον επίτροπο ανηλίκου χωρίς άδεια του δικαστηρίου. (Η άδεια του δικαστηρίου δίνεται, αν υπάρχει αναπόφευκτη ανάγκη ή προφανής ωφέλεια).
  Το μέσα σε ( ) δέυτερο εδάφιο του άρθρ. 1526, καταργήθηκε από το άρθρ. 28 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  ’ρθρο 1527.
  Η κληρονομία που επάγεται στο ανήλικο τέκνο θεωρείται ότι γίνεται αποδεκτή πάντοτε με το ευεργέτημα της απογραφής, και το τέκνο, με την επιφύλαξη των διατάξεων του άρθρου 1912, δεν εκπίπτει από το ευεργέτημα αυτό. Τρίτοι, που έχουν έννομο συμφέρον, μπορούν να αξιώσουν από το γονέα ο οποίος έχει τη διοίκηση να συντάξει απογραφή μέσα σε τέσσερις μήνες το βραδύτερο.
  ’ρθρο 1528.
  Σχετική ακυρότητα.
  Είναι άκυρες οι πράξεις των γονέων που γίνονται κατά παράβαση των άρθρων 1524 έως 1526. Την ακυρότητα προτείνουν ο πατέρας, η μητέρα, το τέκνο και οι καθολικοί ή ειδικοί διάδοχοί του.
  ’ρθρο 1529.
  Χρησιμοποίηση για τις ανάγκες του τέκνου.
  Οι γονείς χρησιμοποιούν τα εισοδήματα από την περιουσία του τέκνου, την οποία διοικούν, για τη συντήρηση τη μόρφωση και την εκπαίδευσή του. Μπορούν επίσης να τα χρησιμοποιήσουν και για τις ανάγκες της οικογένειας, στο μέτρο που αυτό κρίνεται εύλογο. Ό,τι περισσεύει περιέρχεται στην περιουσία του τέκνου.
  
Οι γονείς μπορούν επίσης, σε περιπτώσεις εξαιρετικής ανάγκης και με την επιφύλαξη των διατάξεων του άρθρου 1526, να χρησιμοποιούν και το κεφάλαιο της περιουσίας του τέκνου.
  ’ρθρο 1530.
  Οι δαπάνες των γονέων.
  Οι γονείς έχουν δικαίωμα να απαιτήσουν τις δαπάνες που έκαναν για την επιμέλεια του προσώπου και τη διοίκηση της περιουσίας του τέκνου, αν από τις περιστάσεις είχαν δικαίωμα να τις θεωρήσουν αναγκαίες και δεν είναι από εκείνες που τους βαρύνουν.
  ’ρθρο 1531.
  Ευθύνη των γονέων.
  Οι γονείς, κατά την άσκηση της γονικής μέριμνας, έχουν υποχρέωση να δείχνουν την επιμέλεια που δείχνουν και στις δικές τους υποθέσεις. Αν ζημία που προκλήθηκε οφείλεται σε παράβαση υποχρέωσης και των δύο γονέων, οι γονείς ευθύνονται εις ολόκληρον.
  Συνέπειες κακής άσκησης
  "’ρθρ.1532.-Αν ο πατέρας ή η μητέρα παραβαίνουν τα καθήκοντα που τους επιβάλλει το λειτούργημά τους για την επιμέλεια του προσώπου του τέκνου ή τη διοίκηση της περιουσίας του ή αν ασκούν το λειτούργημα αυτό καταχρηστικά ή δεν είναι σε θέση να ανταποκριθούν σ΄ αυτό, το δικαστήριο μπορεί, εφόσον το ζητήσουν ο άλλος γονέας, οι πλησιέστεροι συγγενείς του τέκνου, ο εισαγγελέας ή και αυτεπαγγέλτως, να διατάξει οποιοδήποτε πρόσφορο μέτρο.
  Το δικαστήριο μπορεί ιδίως να αφαιρέσει από τον ένα γονέα την άσκηση της γονικής μέριμνας ολικά ή μερικά και να την αναθέσει αποκλειστικά στον άλλο ή, αν συντρέχουν και στο πρόσωπο αυτού οι προϋποθέσεις της προηγούμενης παραγράφου, να αναθέσει την πραγματική φροντίδα του τέκνου ή, ακόμη, και την επιμέλειά του ολικά ή μερικά σε τρίτον ή και να διορίσει επίτροπο".
  "Σε εξαιρετικά επείγουσες περιπτώσεις, εφόσον συντρέχουν οι προϋποθέσεις του πρώτου εδαφίου και επίκειται άμεσος κίνδυνος για τη σωματική η την ψυχική υγεία του τέκνου, ο εισαγγελέας μπορεί να διατάσσει κάθε πρόσφορο μέτρο για την προστασία του, μέχρι την έκδοση της αποφάσεως του δικαστηρίου, στο οποίο πρέπει να απευθύνεται εντός τριάντα ημερών".
  Το μέσα σε "" τρίτο εδάφιο προστέθηκε με το άρθρ.22 Νόμ.3346/16-17 Ιουν.2005 (ΦΕΚ Α΄140), τόμ.10 σελ.154,231.
  Το άρθρ. 1532, αντικαταστάθηκε ως άνω από το άρθρ. 28 Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
(Αντί για τη σελ. 192,193(β) Σελ. 192,193(γ)
Τεύχος 1396 Σελ. 27
  
’ρθρο 1533.
  Η αφαίρεση του συνόλου της επιμέλειας του προσώπου του τέκνου και από τους δύο γονείς και η ανάθεσή της σε τρίτο διατάσσονται από το δικαστήριο μόνο όταν άλλα μέτρα έμειναν χωρίς αποτέλεσμα ή κρίνεται ότι δεν επαρκούν για να αποτρέψουν κίνδυνο της σωματικής, πνευματικής ή ψυχικής υγείας του τέκνου. (Το δικαστήριο αποφασίζει την ανάθεση στον τρίτο ύστερα από έλεγχο του ήθους, των βιοτικών συνθηκών και της εν γένει καταλληλότητάς του, στηριζόμενο υποχρεωτικά σε βεβαίωση αρμοδίας υπηρεσίας. Η ανάθεση γίνεται κατά προτίμηση σε συγγενικά πρόσωπα ή σε κατάλληλο ίδρυμα).
  "Το δικαστήριο αποφασίζει την ανάθεση της πραγματικής φροντίδας ή της επιμέλειας στον τρίτο κατά τη δεύτερη παράγραφο του προηγούμενου άρθρου ή την πρώτη παράγραφο του παρόντος, ύστερα από έλεγχο του ήθους των βιοτικών συνθηκών και γενικά της καταλληλότητάς του, στηριζόμενα υποχρεωτικά σε βεβαίωση της κοινωνικής υπηρεσίας.
  Η ανάθεση γίνεται σε κατάλληλη οικογένεια, κατά προτίμηση συγγενική (ανάδοχη οικογένεια) και, αν αυτό δεν είναι δυνατό, σε κατάλληλο ίδρυμα".
  Τα δεύτερο και τρίτο μέσα σε ( ) εδάφια      της   πρώτης      παραγράφου,      καταργήθηκαν και η μέσα σε " " παράγραφος προστέθηκε, από το άρθρ. 29σ του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  Για την ανάλογη εφαρμογή στην περίπτωση της άνω τρίτης παραγράφου του παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ.Πολ. Δικ. βλ.παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ. αριθ.12.
  Το δικαστήριο ορίζει την έκταση της γονικής μέριμνας που παραχωρεί στον τρίτο και τους όρους της άσκησής της.
  ’ρθρο 1534.
  Σε περίπτωση όπου υπάρχει κατεπείγουσα ανάγκη ιατρικής επέμβασης, για να αποτραπεί κίνδυνος ζωής ή υγείας του τέκνου, ο εισαγγελέας πρωτοδικών μπορεί, αν αρνούνται οι γονείς, να δώσει αυτός αμέσως την απαιτούμενη άδεια, ύστερα από αίτηση του αρμόδιου για τη θεραπεία γιατρού ή του διευθυντή της κλινικής όπου νοσηλεύεται το τέκνο ή οποιουδήποτε άλλου αρμόδιου υγειονομικού οργάνου.
  
  
  
Σελ.192, 194(γ)
Τεύχος 1396 Σελ. 28
  
’ρθρο 1535.
  Αφαίρεση με αίτηση των γονέων.
  Το δικαστήριο αφαιρεί την άσκηση της γονικής μέριμνας ή μέρους της από τους δύο γονείς για σπουδαίο λόγο, αν το ζητήσουν οι ίδιοι, υποδεικνύοντας και το πρόσωπο που δέχεται να αναλάβει την αφαιρούμενη άσκηση. Με την απόφαση για την αφαίρεση, το δικαστήριο αναθέτει την αφαιρούμενη άσκηση στο υποδεικνυόμενο ή σε άλλο πρόσωπο, προσδιορίζοντας και τον τρόπο της άσκησής της. Όταν λείπει τέτοιος προσδιορισμός, εφαρμόζονται ανάλογα οι διατάξεις για την επιτροπεία.
  ’ρθρο 1536.
  Μεταβολή των συνθηκών.
  Αν από τότε που εκδόθηκε δικαστική απόφαση σχετική με τη γονική μέριμνα μεταβλήθηκαν οι συνθήκες, το δικαστήριο οφείλει, ύστερα από αίτηση ενός ή και των δύο γονέων, των πλησιέστερων συγγενών του τέκνου ή του εισαγγελέα, να προσαρμόσει την απόφασή του στις νέες συνθήκες ανακαλώντας ή μεταρρυθμίζοντάς την, σύμφωνα με το συμφέρον του τέκνου, και ιδίως να αποδώσει στους γονείς την άσκηση της γονικής μέριμνας που είχε αφαιρεθεί.
  ’ρθρο 1537.
  ΄Εκπτωση των γονέων.
  Ο γονέας εκπίπτει από τη γονική μέριμνα αν καταδικάστηκε τελεσίδικα σε φυλάκιση τουλάχιστον ενός μηνός για αδίκημα που διέπραξε με δόλο και που αφορά τη ζωή, την υγεία και τα ήθη του τέκνου. Το δικαστήριο μπορεί, σ΄ αυτή την περίπτωση, εκτιμώντας τις περιστάσεις, να αφαιρέσει από το γονέα τη γονική μέριμνα και ως προς τα λοιπά τέκνα του, ύστερα από αίτηση του άλλου γονέα, των πλησιέστερων συγγενών ή του εισαγγελέα.
  
’ρθρο 1538.
  Παύση της γονικής μέριμνας.
  Η γονική μέριμνα παύει στο σύνολό της, ως προς τον ένα γονέα, αν αυτός εκπέσει σύμφωνα με το προηγούμενο άρθρο ή πεθάνει ή κηρυχθεί σε αφάνεια, και ως προς τους δύο γονείς αν το τέκνο ενηλικιωθεί ή πεθάνει ή κηρυχθεί σε αφάνεια.
  ’ρθρο 1539.
  Συνέπειες παύσης.
  Αν έπαψε η γονική μέριμνα ή το δικαίωμα των γονέων να διοικούν την περιουσία του τέκνου τους ή και μόνη η άσκησή τους, οι γονείς οφείλουν λογοδοσία ως προς το κεφάλαιο της περιουσίας του τέκνου και παράδοσή της. Το ίδιο ισχύει, αν έπαψε η γονική μέριμνα ή το δικαίωμα διοίκησης της περιουσίας του τέκνου ή και μόνη η άσκησή τους, ως προς τον ένα μόνο από τους γονείς.
  ΄Αρθρο 1540.
  Αν έπαψε η γονική μέριμνα ή η άσκησή της, ολικά ή μερικά, οι γονείς έχουν δικαίωμα να εξακολουθήσουν τις πράξεις που ανάγονται στην επιμέλεια του προσώπου ή τη διοίκηση της περιουσίας του τέκνου, ώσπου να πληροφορηθούν την παύση της. Οι τρίτοι όμως δεν δικαιούνται να επικαλεστούν αυτό το δικαίωμα των γονέων, αν γνώριζαν ή όφειλαν να γνωρίζουν την παύση.
  ’ρθρο 1541.
  Αν η γονική μέριμνα έπαψε με το θάνατο ή την αφάνεια του τέκνου, οι γονείς έχουν υποχρέωση να φροντίζουν τις υποθέσεις που δεν επιδέχονται αναβολή, ώσπου να μπορέσουν να τις φροντίσουν οι κληρονόμοι.



























































(Μετά τη σελ.192,194(β) Σελ. 192,19401
Τεύχος 1349 Σελ. 55
  

"ΚΕΦΑΛΑΙΟ ΔΕΚΑΤΟ ΤΡΙΤΟ"
  ΥΙΟΘΕΣΙΑ
  Πότε επιτρέπεται
  ’ρθρ.1542.-Η υιοθεσία επιτρέπεται με την εξαίρεση της περίπτωσης του άρθρ. 1579, μόνο όταν αυτός που υιοθετείται είναι ανήλικος. Η υιοθεσία πρέπει να αποβλέπει στο συμφέρον του υιοθετουμένου.
  Ποιος μπορεί να υιοθετήσει
  ’ρθρ.1543.-Αυτός που υιοθετεί ανήλικο πρέπει να είναι ικανός για δικαιοπραξία, να έχει συμπληρώσει τα τριάντα χρόνια του και να μην έχει υπερβεί τα εξήντα.
  Διαφορά ηλικίας
  ’ρθρ.1544.-"Αυτός που υιοθετεί ανήλικο πρέπει να είναι μεγαλύτερος από τον υιοθετούμενο τουλάχιστον κατά δεκαοκτώ, αλλά όχι και περισσότερο από πενήντα χρόνια.  Ο περιορισμός  της ηλικίας δεν ισχύει για εκείνον από τους συζύγους που επιθυμεί να υιοθετήσει τέκνο που υιοθετείται ή που έχει ήδη υιοθετηθεί από το σύζυγό του".Σε περίπτωση υιοθεσίας τέκνου του συζύγου, καθώς και αν συντρέχει σπουδαίος λόγος, το δικαστήριο μπορεί να επιτρέπει την υιοθεσία και όταν υπάρχει διαφορά ηλικίας μικρότερη, αλλά όχι κάτω των δεκαπέντε ετών.
  Το πρώτο μέσα σε "" εδάφιο αντικαταστάθηκε ως άνω από την παρ.1 άρθρ.28 Νόμ.2721/3-3 Ιουν.1999 (ΦΕΚ Α 112), κατωτ.σελ. 240,23.
  Υιοθεσία από περισσότερους.
  ’ρθρ.1545.-Δεν επιτρέπεται να υιοθετηθεί το ίδιο πρόσωπο ταυτόχρονα από περισσότερους, εκτός αν αυτοί είναι σύζυγοι. Επίσης δεν επιτρέπεται η υιοθεσία προσώπου, που είναι ήδη υιοθετημένο από άλλον, όσο διαρκεί η υιοθεσία, εκτός αν πρόκειται για διαδοχική υιοθεσία του ίδιου προσώπου και από το σύζυγο αυτού που υιοθέτησε πρώτος.
  "Σε περίπτωση υιοθεσίας και από τους δύο συζύγους, οι προϋποθέσεις οι οποίες τάσσονται από τα άρθρ. 1543 και 1544, αρκεί να συντρέχουν στο πρόσωπο μόνο του ενός".
  Η μέσα σε " " δεύτερη παρ. προστέθηκε από την παρ. 2 του άρθρ. 19 του Νόμ. 2521/1-1 Σεπτ. 1997 (ΦΕΚ Α΄ 174), κατωτ. αριθ. 12.
  Υιοθεσία από έγγαμο
  ’ρθρ.1546.-Ο έγγαμος δεν μπορεί να υιοθετήσει χωρίς τη συναίνεση του συζύγου του, η οποία παρέχεται αυτοπροσώπως με δήλωση στο δικαστήριο. Αν ο σύζυγος έχει τη συνήθη διανομή του στην αλλοδαπή, η συναίνεσή του μπορεί να δοθεί και με 


δήλωση ενώπιον συμβολαιογράφου. Το δικαστήριο όμως μπορεί να επιτρέπει την υιοθεσία και χωρίς αυτή τη συναίνεση, αν η παροχή της είναι αδύνατη για νομικούς ή πραγματικούς λόγους ή αν εκκρεμεί ανάμεσα στους συζύγους δίκη διαζυγίου.
  Υιοθεσία πολλών
  ’ρθρ.1547.-Επιτρέπεται να υιοθετηθούν, από το ίδιο πρόσωπο, περισσότεροι ανήλικοι με την ίδια πράξη ή διαδοχικά.
  ’ρθρ.1548.-Υιοθεσία υπό αίρεση η προθεσμία δεν επιτρέπεται.
  Διαδικασία.
  ’ρθρ.1549.-Η υιοθεσία τελείται με δικαστική απόφαση, ύστερα από αίτηση του υποψήφιου θετού γονέα. Αυτός που υιοθετεί συναινεί αυτοπροσώπως ενώπιον του δικαστηρίου.
  Συναίνεση των γονέων ή του νομίμου
αντιπροσώπου
  ’ρθρ.1550.-Για να υιοθετηθεί ένας ανήλικος χρειάζεται να συναινέσουν ενώπιον του δικαστηρίου οι γονείς του ή ο ένας τους μόνο, αν ο άλλος έχει εκπέσει από τη γονική μέριμνα κατά το άρθρ. 1537 ή η συναίνεσή του είναι αδύνατη γιατί έχει τεθεί σε στερητική δικαστική συμπαράσταση, που περιλαμβάνει και τη στέρηση της ικανότητας να συναινεί για την υιοθεσία του παιδιού του. Αν ο ανήλικος δεν έχει γονείς, συναινεί ενώπιον του δικαστηρίου ο επίτροπος, ύστερα από άδεια του εποπτικού συμβουλίου.
  Η συναίνεση της προηγούμενης παραγράφου είναι, στην περίπτωση που ο ανήλικος προστατεύεται από αρμόδια κοινωνική υπηρεσία η οργάνωση, έγκυρη και όταν αυτός που συναινεί δεν γνωρίζει το πρόσωπο του υποψηφίου θετού γονέα.
  Χρόνος της συναίνεσης
  ’ρθρ.1551.-Η συναίνεση των γονέων για υιοθεσία δεν επιτρέπεται να δοθεί προτού να συμπληρωθούν τρεις μήνες από τη γέννηση του τέκνου.
  Δικαστική αναπλήρωση της συναίνεσης
  ’ρθρ.1552.-Η συναίνεση των γονέων για υιοθεσία του τέκνου τους αναπληρώνεται με απόφαση του δικαστηρίου: α)αν οι γονείς είναι άγνωστοι ή το τέκνο είναι έκθετο, β)αν και οι δύο γονείς έχουν εκπέσει από τη γονική μέριμνα ή βρίσκονται σε καθεστώς στερητικής δικαστικής συμπαράστασης που τους αφαιρεί και την ικανότητα να συναινούν για την υιοθεσία του παιδιού τους, γ)αν οι γονείς έχουν άγνωστη διαμονή, δ)αν το τέκνο προστατεύεται από αναγνωρισμένη κοινωνική οργάνωση, έχει αφαιρεθεί από τους γονείς η άσκηση της επιμέλειας σύμφωνα με τις διατάξεις των άρθρ. 1532 και 1533 και αυτοί αρνούνται καταχρηστικά να συναινέσουν.

(Αντί για τη σελ. 192, 1941) Σελ. 192, 1941(α)
Τεύχος 1349 Σελ. 57

  
"ε) αν το τέκνο έχει παραδοθεί με τη συναίνεση των γονέων σε οικογένεια για φροντίδα και ανατροφή με σκοπό την υιοθεσία και έχει ενταχθεί σ' αυτήν επί χρονικό διάστημα ενός τουλάχιστον έτους, οι δε γονείς εκ των υστέρων αρνούνται καταχρηστικά να συναινέσουν".
  Η μέσα σε "" περίπτ.ε προστέθηκε  με την παρ.1  άρθρ.25 Νόμ.2915/28-29 Μαΐου 2001(ΦΕΚ Α 109),κατωτ.αριθ.13.
  Με απόφαση του δικαστηρίου αναπληρώνεται και η συναίνεση του επιτρόπου για την υιοθεσία του ανηλίκου, εφόσον ο τελευταίος προστατεύεται από αναγνωρισμένη κοινωνική οργάνωση και ο επίτροπος αρνείται καταχρηστικά να συναινέσει.
  Ακρόαση των συγγενών
  ’ρθρ.1553.-Στις περιπτώσεις υπό στοιχ. β΄ έως δ΄ της πρώτης παραγράφου, καθώς και στην περίπτωση της δεύτερης παραγράφου του προηγούμενου άρθρου, το δικαστήριο αποφασίζει, αφού ακούσει τους πλησιέστερους συγγενείς, αν η ακρόασή τους είναι εφικτή.
  Γενική εξουσιοδότηση
  ’ρθρ.1554.-Με την επιφύλαξη των διατάξεων των τριών προηγούμενων άρθρων, οι γονείς ή ο επίτροπος μπορούν να δίνουν, με δήλωσή τους ενώπιον του δικαστηρίου, στην αρμόδια κοινωνική υπηρεσία ή την αναγνωρισμένη κοινωνική οργάνωση, που περιθάλπουν τον ανήλικο, γενική εξουσιοδότηση να κινούν τη διαδικασία μελλοντικής υιοθεσίας του ανηλίκου από πρόσωπο ή από ζεύγος συζύγων που θα επιλέγονται ελεύθερα από την κοινωνική υπηρεσία ή την οργάνωση. Η εξουσιοδότηση αυτή μπορεί να ανακαλείται από τους γονείς ή τον επίτροπο, επίσης με δήλωσή τους προς το δικαστήριο, που θα πρέπει να κοινοποιείται στην υπηρεσία ή την οργάνωση το αργότερο έως την κατάθεση, από αυτές στο δικαστήριο, της αίτησης για υιοθεσία.
  Συναίνεση του ανηλίκου.
  ’ρθρ.1555.-Ενώπιον του δικαστηρίου συναινεί αυτοπροσώπως και ο ανήλικος που υιοθετείται, εφόσον έχει συμπληρώσει το δωδέκατο έτος της ηλικίας τους, εκτός αν βρίσκεται σε κατάσταση ψυχικής ή διανοητικής διαταραχής που περιορίζει αποφασιστικά τη λειτουργία της βούλησής του.
  Σε κάθε περίπτωση το δικαστήριο, ανάλογα με την ωριμότητα του ανηλίκου, οφείλει να ακούει και τη δική του γνώμη.
  Ακρόαση των τέκνων αυτού που υιοθετεί
  ’ρθρ.1556.-Όταν αυτός που υιοθετεί έχει ήδη τέκνα, το δικαστήριο, ανάλογα με την ωριμότητά τους, οφείλει να ακούει και τη δική τους γνώμη.

Σελ. 192,1942(α)
Τεύχος 1349 Σελ. 58
  
Κοινωνική έρευνα
  ’ρθρ.1557.-Πριν από την τέλεση της υιοθεσίας διεξάγεται από την κοινωνική υπηρεσία ή άλλη υπηρεσία ή κοινωνική οργάνωση, αναγνωρισμένη ότι ειδικεύεται στις υιοθεσίες, επισταμένη κοινωνική έρευνα και κατατίθεται εμπρόθεσμα στο δικαστήριο, σύμφωνα με τα οριζόμενα ειδικότερα στο νόμο, σχετική έκθεση για το αν, με βάση τα στοιχεία που προέκυψαν, η συγκεκριμένη υιοθεσία συμφέρει ή όχι τον υιοθετούμενο.
  Σχετικά με την αναγνώριση συγκεκριμένων Υπηρεσιών και Οργανώσεων ως εξειδι-κευμένων για να διεξάγουν την προβλεπόμενη από το άνω άρθρ.1557 κοινωνική έρευνα, βλέπε Π.Δ.226/1-20 Σεπτ.1999 (ΦΕΚ Α 190), κατωτ.σελ.240,24.
  ’ρθρ.1558.-Το δικαστήριο απαγγέλλει την υιοθεσία, εφόσον συντρέχουν οι όροι του νόμου και αφού διαπιστώσει, συνεκτιμώντας και την έκθεση του προηγούμενου άρθρου, ότι, εν όψει της προσωπικότητας, της υγείας και της οικογενειακής και περιουσιακής κατάστασης εκείνου που υιοθετεί και του υιοθετουμένου, καθώς και της αμοιβαίας ικανότητάς τους προσαρμογής, η υιοθεσία συμφέρει τον υιοθετούμενο.
  Μυστικότητα της υιοθεσίας
  ’ρθρ.1559.-Η υιοθεσία ανηλίκων τηρείται μυστική. Στις περιπτώσεις της δεύτερης παραγράφου του άρθρ. 1550, καθώς και του άρθρ. 1552, η μυστικότητα ισχύει και έναντι των φυσικών γονέων.
  Το θετό τέκνο έχει, μετά την ενηλικίωσή του, το δικαίωμα να πληροφορείται πλήρως από τους θετούς γονείς και από κάθε αρμόδια αρχή τα στοιχεία των φυσικών γονέων του.
  ΄Εναρξη αποτελεσμάτων
  ’ρθρ.1560.-Τα αποτελέσματα της δικαστικής απόφασης για την υιοθεσία αρχίζουν, αφότου αυτή γίνει τελεσίδικη.
  ΄Ενταξη στην οικογένεια του θετού γονέα
  ’ρθρ.1561.-Με την υιοθεσία διακόπτεται κάθε δεσμός του ανηλίκου με τη φυσική του οικογένεια με εξαίρεση τις ρυθμίσεις περί κωλυμάτων γάμου των άρθρ. 1356 και 1357 και ο ανήλικος εντάσσεται πλήρως στην οικογένεια του θετού γονέα του. ΄Εναντι του θετού γονέα και των συγγενών του ο ανήλικος έχει όλα τα δικαιώματα και τις υποχρεώσεις τέκνου γεννημένου σε γάμο. Το ίδιο ισχύει και για τους κατιόντες του θετού τέκνου. Σε περίπτωση ταυτόχρονης ή διαδοχικής υιοθεσίας περισσοτέρων, δημιουργείται μεταξύ τους συγγένεια όμοια με αυτήν που υπάρχει μεταξύ αδελφών.
  
’ρθρ.1562.-΄Οταν ο ένας σύζυγος υιοθετεί το τέκνο του άλλου, οι δεσμοί του υιοθετουμένου με το φυσικό γονέα του και τους συγγενείς του δεν διακόπτονται. Κατά τα λοιπά η υιοθεσία παράγει όλα τα αποτελέσματα υιοθεσίας που γίνεται και από τους δύο συζύγους.
  Επώνυμο του θετού τέκνου
  ΄Αρθρ.1563.-Το θετό τέκνο παίρνει το επώνυμο του θετού γονέα. ΄Εχει όμως το δικαίωμα, όταν ενηλικιωθεί, να προσθέσει και το πριν από την υιοθεσία επώνυμό του. Αν το τελευταίο αυτό ή το επώνυμο του θετού γονέα αποτελείται από δύο επώνυμα, χρησιμοποιείται για το σχηματισμό του σύνθετου επώνυμου του θετού τέκνου το πρώτο από αυτά.
  ’ρθρ.1564.-Σε περίπτωση κοινής υιοθεσίας από συζύγους ή υιοθεσίας από τον ένα σύζυγο του τέκνου του άλλου, ισχύει και για το θετό τέκνο η δήλωση που τυχόν έκαναν οι σύζυγοι σχετικά με το επώνυμο των τέκνων τους, σύμφωνα με τις διατάξεις των δύο πρώτων παραγράφων του άρθρ. 1505. Αν δεν έχει γίνει παρόμοια δήλωση, μπορεί να γίνει στο ληξίαρχο ταυτόχρονα με την καταχώριση της υιοθεσίας στα οικεία ληξιαρχικά βιβλία.
  Προσθήκη και άλλου κυρίου ονόματος
  ’ρθρ.1565.-Το δικαστήριο μπορεί, με την απόφασή του περί υιοθεσίας, να επιστρέψει στον υποψήφιο θετό γονέα, ύστερα από αίτησή του, να προσθέσει στο κύριο όνομα του θετού τέκνου και άλλο όνομα. Αν το θετό τέκνο έχει συμπληρώσει το δωδέκατο έτος της ηλικίας του, είναι απαραίτητη, για τη χορήγηση της άδειας του δικαστηρίου, η συναίνεση και του ιδίου. Η δεύτερη παράγραφος του άρθρ. 1555 εφαρμόζεται και εδώ.
  Γονική μέριμνα
  ’ρθρ.1566.-Αφότου συντελεσθεί η υιοθεσία, τη γονική μέριμνα, των φυσικών γονέων ή την επιτροπεία, υπό την οποία τυχόν τελούσε το θετό τέκνο, αντικαθιστά αυτοδικαίως η γονική μέριμνα των θετών γονέων. Οι φυσικοί γονείς δεν έχουν ούτε δικαίωμα επικοινωνίας με το θετό τέκνο. Αν ένας από τους συζύγους υιοθετήσει το τέκνο του άλλου, τη γονική μέριμνα έχουν από κοινού και οι δύο σύζυγοι.
  Διαζύγιο, ακύρωση του γάμου ή
διακοπή της συμβίωσης των θετών γονέων
  ’ρθρ.1567.-Σε περίπτωση κοινής υιοθεσίας ανηλίκου από συζύγους, αν ακολουθήσει διαζύγιο, ακύρωση του γάμου ή διακοπή της συμβίωσής τους, έχουν ανάλογη εφαρμογή, σχετικά με την άσκηση της γονικής μέριμνας, το άρθρ. 1513 και 1514. Όταν όμως πρόκειται για υιοθεσία, του τέκνου του άλλου συζύγου, η άσκηση της γονικής μέριμνας ανήκει αποκλειστικά στο φυσικό γονέα του ανηλίκου, εκτός αν το δικαστήριο αποφασίσει διαφορετικά λόγω συνδρομής σπουδαίου λόγου.
  
Συνέπειες παύσης της γονικής μέριμνας
  ’ρθρ.1568.-Αν κατά τη διάρκεια της ανηλικότητας του τέκνου η γονική μέριμνα του θετού ή των θετών γονέων έπαψε για οποιοδήποτε λόγο, δεν επανέρχεται στους εξ αίματος γονείς. Σ΄ αυτή την περίπτωση έχουν εφαρμογή οι διατάξεις για την επιτροπεία.
  Προσβολή της υιοθεσίας
  ’ρθρ.1569.-Η υιοθεσία προσβάλλεται μόνο με την άσκηση των προβλεπόμενων ένδικων μέσων ή βοηθημάτων κατά της σχετικής δικαστικής απόφασης, αν δεν συνέτρεξαν οι όροι του νόμου ή αν η συναίνεση ενός από τα πρόσωπα που σύμφωνα με το νόμο ήταν αρμόδια να συναινέσουν υπήρξε άκυρη για οποιονδήποτε λόγο ή δόθηκε υπό την επήρεια πλάνης ως προς την ταυτότητα του προσώπου του θετού γονέα ή του θετού τέκνου, απάτης ως προς ουσιώδη περιστατικά ή παράνομης ή ανήθικης απειλής.
  Ποιοι έχουν δικαίωμα να προσβάλουν
  ’ρθρ.1570.-Δικαίωμα να προσβάλουν την υιοθεσία για έναν από τους λόγους του προηγούμενου άρθρου έχουν, αν μεν υπήρξαν διάδικοι στη δίκη, με το ένδικο μέσο της έφεσης και, αν όχι, με τριτανακοπή:1.Στις περιπτώσεις μη συνδρομής των όρων του νόμου, οποιοσδήποτε έχει έννομο συμφέρον ή ο εισαγγελέας, 2.Στις περιπτώσεις έλλειψης έγκυρης συναίνεσης, καθώς και όταν αυτή υπήρξε προϊόν πλάνης, απάτης ή απειλής, αυτός του οποίου λείπει η έγκυρη συναίνεση ή ο οποίος πλανήθηκε, εξαπατήθηκε ή απειλήθηκε, όχι όμως και οι κληρονόμοι τους.
  Λύση με δικαστική απόφαση
  ’ρθρ.1571.-Αν ο θετός γονέας εκπέσει από τη γονική μέριμνα ή αν του αφαιρεθεί η άσκησή της για έναν από τους λόγους του άρθρ. 1532, καθώς και αν συντρέχει λόγος αποκλήρωσής του θετού τέκνου για μια από τις περιπτ. 1, 2 και 3 του άρθρ. 1840, το δικαστήριο μπορεί, εφόσον οι συνέπειες αυτές κρίνονται ανεπαρκείς, να διατάσσει, λόγω της βαρύτητας της περίπτωσης ακόμη και τη λύση της υιοθεσίας.
  ’ρθρ.1572.-Η απόφαση του προηγούμενου άρθρου λαμβάνεται ύστερα από αγωγή του θετού τέκνου που συμπλήρωσε το δωδέκατο έτος της ηλικίας του και, αν δεν το συμπλήρωσε του ειδικού επιτρόπου του, ή του θετού γονέα ή του εισαγγελέα ή και αυτεπαγγέλτως.







(Αντί για τη σελ. 192, 1943) Σελ. 192,1943(α)
Τεύχος 1349 Σελ. 59
  
Συναινετική λύση
  ’ρθρ.1573.-Όταν ο θετός γονέας και το θετό τέκνο, μετά την ενηλικίωσή του, συμφωνούν να λυθεί η υιοθεσία, μπορούν να το ζητήσουν από το δικαστήριο με κοινή αίτησή τους που δικάζεται κατά τη διαδικασία της εκούσιας δικαιοδοσίας.
  Για να λυθεί η υιοθεσία, σύμφωνα με την προηγούμενη παράγραφο, πρέπει να έχει διαρκέσει τουλάχιστον ένα χρόνο πριν από τη κατάθεση της αίτησης και η συμφωνία των μερών να δηλωθεί στο δικαστήριο αυτοπροσώπως σε δύο συνεδριάσεις που να απέχουν μεταξύ τους τουλάχιστον έξι μήνες. Εφόσον από την πρώτη συνεδρίαση πέρασαν δύο χρόνια, η δήλωση της συμφωνίας παύει να ισχύει.
  ’ρθρ.1574.-Σε περίπτωση κοινής υιοθεσίας ανηλίκου από συζύγους, η υιοθεσία μπορεί να λύνεται, σύμφωνα με τα άρθρ. 1571 έως 1573, και μόνο ως προς τον ένα σύζυγο.
  Αποτελέσματα της λύσης
  ’ρθρ.1575.-Με την αμετάκλητη δικαστική απόφαση που λύνει την υιοθεσία, η υιοθεσία αίρεται για το μέλλον, παύει η σχέση συγγένειας του θετού τέκνου και των κατιόντων του με αυτόν που το υιοθέτησε και τους έως τότε συγγενείς του και αναβιώνουν οι δεσμοί με τη φυσική οικογένεια. Το δικαστήριο όμως μπορεί να αναθέτει, σ΄ αυτή την περίπτωση, την άσκηση της γονικής μέριμνας του θετού τέκνου, εφόσον είναι ανήλικα, σε τρίτον, αν το επιβάλλει το συμφέρον του.
  Αυτοδίκαιη λύση
  ’ρθρ.1576.-Η υιοθεσία λύνεται αυτοδικαίως και αίρεται αναδρομικά η σχέση που απορρέει από αυτήν, αν τέλεσαν γάμο, κατά παράβαση του νόμου, ο θετός γονέας με το θετό τέκνο. Αν ο γάμος ακυρώθηκε, διατηρούνται από τη σχέση υιοθεσίας μόνο τα περιουσιακά δικαιώματα του θετού τέκνου.
  Το επώνυμο μετά τη λύση
  ’ρθρ.1577.-Μετά τη λύση της υιοθεσίας για οποιονδήποτε από τους λόγους των προηγούμενων άρθρων, παύει το δικαίωμα του θετού τέκνου να φέρει το επώνυμο του θετού γονέα, εκτός αν το δικαστήριο, εκτιμώντας την ύπαρξη δικαιολογημένου συμφέροντος του τέκνου, αποφασίσει, με αίτησή του, διαφορετικά.
  ’ρθρ.1578.-Σε περίπτωση κοινής υιοθεσίας από συζύγους ή υιοθεσίας από σύζυγο, του τέκνου του συζύγου του, η λύση της υιοθεσίας ως προς τον έναν από τους συζύγους δεν συνεπάγεται αλλαγή του επωνύμου, το οποίο απέκτησε το θετό τέκνο δυνάμει του άρθρ. 1564.


Σελ. 192, 1944(α)
Τεύχος 1349 Σελ. 60

Ανασύσταση υιοθεσίας
  "’ρθρ.1578Α.-Σε περίπτωση δικαστικής λύσης της υιοθεσίας, αν εκλείψει ο λόγος της λύσης ή ακολουθήσει συγγνώμη του υπαιτίου της λύσης, είναι δυνατή η ανασύσταση της υιοθεσίας με εφαρμογή της διατάξεων των άρθρ.1542 έως 1559. Στην περίπτωση αυτή η ηλικία υιοθετούντος και  υιοθετουμένου δεν λαμβάνεται υπόψη. Τα αποτελέσματα  της ανασύστασης της υιοθεσίας επέρχονται από την τελεσιδικία, χωρίς αναδρομική ενέργεια."
  Το άρθρ.1578Α προστέθηκε με την παρ.3 άρθρ.25 Νόμ.2915/28-29 Μαΐου 2001(ΦΕΚ Α 109),κατωτ.αριθ.13.
Υιοθεσία ενηλίκου
  "΄Αρθρ.1579.-Η υιοθεσία ενηλίκου επιτρέπεται μόνο όταν ο υιοθετούμενος είναι συγγενής ως και τον τέταρτο βαθμό εξ αίματος ή εξ αγχιστείας αυτού που υιοθετεί."
  Το άρθρ.1579 αντικαταστάθηκε ως άνω από την παρ.5 άρθρ.25 Νόμ.2915/28-29 Μαΐου 2001(ΦΕΚ Α 109), κατωτ.αριθ.13.
  Ανάλογη εφαρμογή
  ’ρθρ.1580.-Στην υιοθεσία ενηλίκου έχουν ανάλογη εφαρμογή οι διατάξεις που ισχύουν για την υιοθεσία ανηλίκου, εφόσον δεν θεσπίζεται διαφορετική ρύθμιση από τις διατάξεις που ακολουθούν.
  Κοινή αίτηση υιοθετούντος και υιοθετουμένου
  ’ρθρ.1581.-Η υιοθεσία ενηλίκου απαγγέλεται από το δικαστήριο, ύστερα από κοινή αίτηση αυτού που υιοθετεί και εκείνου που υιοθετείται. Αν ο υιοθετούμενος είναι ανίκανος για δικαιοπραξία, τη σχετική αίτηση υποβάλλει ο νόμιμος αντιπρόσωπός του.
  Περιορισμοί ως προς την ηλικία
  ’ρθρ.1582.-Αυτός που υιοθετεί πρέπει να έχει συμπληρώσει τουλάχιστον το τεσσαρακοστό έτος της ηλικίας του και να είναι μεγαλύτερος από τον υιοθετούμενο τουλάχιστον κατά δεκαοκτώ χρόνια.

  
Υιοθεσία εγγάμου
  ’ρθρ.1583.-Ο έγγαμος ενήλικος δεν μπορεί να υιοθετηθεί χωρίς τη συναίνεση του συζύγου του, που παρέχεται με αυτοπρόσωπη δήλωση στο δικαστήριο. Το δεύτερο εδάφιο του άρθρ. 1546 έχει ανάλογη εφαρμογή.
  Αποτελέσματα
  ’ρθρ.1584.-Από την τέλεση της υιοθεσίας, το θετό τέκνο και οι κατιόντες του που γεννήθηκαν μετά την υιοθεσία έχουν θέση κοινού τέκνου και κοινών κατιόντων και των δύο συζύγων. Ο δεσμός του θετού τέκνου με το άλλο φυσικό γονέα του και τους συγγενείς του διατηρείται.
  ’ρθρ.1585.-Με την υιοθεσία του άρθρ. 1579 δεν παράγεται καμιά σχέση συγγένειας μεταξύ του θετού τέκνου και των συγγενών εκείνου που υιοθέτησε και αντίστροφα.
  Επώνυμο του θετού τέκνου
  ’ρθρ.1586.-Το θετό τέκνο παίρνει το επώνυμο του θετού γονέα του, στο οποίο έχει το δικαίωμα να προσθέσει και το πριν από την υιοθεσία επώνυμό του. Αν το τελευταίο αυτό ή το επώνυμο του θετού γονέα αποτελείται από δύο επώνυμα, χρησιμοποιείται για το σχηματισμό του σύνθετου επωνύμου του θετού τέκνου το πρώτο από αυτά.
  ’ρθρ.1587.-Στην υποχρέωση για τη διατροφή του θετού τέκνου, εκείνος που υιοθέτησε προηγείται από τους εξ αίματος συγγενείς του τέκνου.
  Λύση της υιοθεσίας
  ’ρθρ.1588.-Η υιοθεσία ενηλίκου λύεται με δικαστική απόφαση, ύστερα από αγωγή του θετού γονέα ή του θετού τέκνου, αν συντρέχει παράπτωμα που δικαιολογεί την αποκλήρωση ή που συνιστά λόγο αχαριστίας του θετού τέκνου, απέναντι σ΄ αυτόν που το υιοθέτησε κατά τους όρους του άρθρ. 505".
  Το δέκατο τρίτο Κεφάλαιο (άρθρ. 1568 - 1588) και τα άρθρ. 1542 έως 1567, που είχαν καταργηθεί από το άρθρ. 17 Νόμ. 1329/83, αντικαταστάθηκαν ως άνω από το άρθρ. 1 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  
"ΚΕΦΑΛΑΙΟ ΔΕΚΑΤΟ ΤΕΤΑΡΤΟ
  ΕΠΙΤΡΟΠΕΙΑ ΑΝΗΛΙΚΟΥ"
  Ποιοί τελούν υπό επιτροπεία
  ’ρθρ.1589.-Ο ανήλικος τελεί υπό επιτροπεία όταν κανένας γονέας δεν έχει ή δεν μπορεί να ασκήσει τη γονική μέριμνα, όταν το δικαστήριο διορίσει επίτροπο κατά τα άρθρ. 1532 και 1535 ή αναθέσει την άσκηση της γονικής μέριμνας σε τρίτον κατά τα άρθρ. 1513 και 1514, καθώς και όταν συντρέχουν οι περιπτώσεις των άρθρ. 1660 και 1661.
  ΄Οργανα της επιτροπείας
  ’ρθρ.1590.-΄Οργανα της επιτροπείας είναι το δικαστήριο, ο επίτροπος και το εποπτικό συμβούλιο.
  Αρμοδιότητα του δικαστηρίου
  ’ρθρ.1591.-Το δικαστήριο διατάσσει, ύστερα από αίτηση ή και αυτεπαγγέλτως, την επιτροπεία διορίζει τον επίτροπο και ορίζει τα σχετικά με την οργάνωση και τη λειτουργία της σύμφωνα με το νόμο.
  Οι δημόσιοι ή οι δημοτικοί υπάλληλοι, οι εισαγγελείς και τα όργανα των αρμόδιων κοινωνικών υπηρεσιών οφείλουν να γνωστοποιούν στο δικαστήριο κάθε περίπτωση που συνεπάγεται το διορισμό επιτρόπου αμέσως μόλις την πληροφορούνται κατά την άσκηση των καθηκόντων τους. Την ίδια υποχρέωση έχουν και οι συγγενείς εξ αίματος του ανηλίκου έως τον τρίτο βαθμό.
  Διορισμός επιτρόπου
  ’ρθρ.1592.-Ο επίτροπος διορίζεται πάντοτε από το δικαστήριο (δότη επιτροπεία). Επίτροπος διορίζεται κατά προτίμηση ένα από τα ακόλουθα πρόσωπα, με τη σειρά που αναφέρονται: 1.o ενήλικος σύζυγος του ανηλίκου, 2.το φυσικό ή νομικό πρόσωπο που ορίστηκε με διαθήκη ή με δήλωση στον ειρηνοδίκη ή σε συμβολαιογράφο από όποιον ασκούσε τη γονική μέριμνα κατά το χρόνο της δήλωσης και κατά του θανάτου του, 3.το κατά την κρίση του δικαστηρίου καταλληλότερο πρόσωπο με προτίμηση προς τους πλησιέστερους συγγενείς του ανηλίκου. Δεν διορίζεται επίτροπος αυτός που πρέπει να προτιμηθεί κατά το προηγούμενο εδάφιο, αν συντρέχει ένας από τους λόγους του άρθρ. 1595, αν ο ίδιος αποποιείται την επιτροπεία ή αν αυτό επιβάλλεται από το συμφέρον του ανηλίκου.
  ΄Εως το διορισμό του επιτρόπου έχουν εφαρμογή οι διατξεις των άρθρ. 1601 και 1602.
  Στοιχεία που συνεκτιμά το δικαστήριο.
  ’ρθρ.1593.-Το δικαστήριο κατά το διορι-
σμό του επιτρόπου, σύμφωνα με το προηγού-
μενο    άρθρο,   συνεκτιμά    υποχρεωτικά   και   την

(Αντί για τη σελ. 192, 195) Σελ. 192,195(α)
Τεύχος 1256-Σελ. 5

έρευνα της αρμόδιας κοινωνικής υπηρεσίας και αποφασίζει, αφού ακούσει, αν αυτό είναι δυνατόν, τους πλησιέστερους συγγενείς του ανηλίκου, καθώς και κάθε άλλο πρόσωπο, το οποίο μπορεί κατά την κρίση του να το διαφωτίσει.
  Κανόνας ο ένας επίτροπος
  ’ρθρ.1594.-Το δικαστήριο διορίζει για τον ανήλικο έναν επίτροπο, εκτός αν ιδιαίτεροι λόγοι που αναφέρονται στο συμφέρον του ανηλίκου επιβάλλουν το διορισμό περισσοτέρων (συνεπίτροποι). Ένας μόνο επίτροπος διορίζεται και αν ακόμη είναι περισσότερα τα ανήλικα τέκνα των ιδίων γονέων. Όταν όμως συγκρούονται μεταξύ τους τα συμφέροντα των ανήλικων αδελφών, διορίζεται διαφορετικός επίτροπος για κάθε ανήλικο που έχει αντίθετο συμφέρον ή, αν η αντίθεση περιορίζεται σε ορισμένα θέματα ή είναι προσωρινή, ειδικός επίτροπος.
  Λόγοι αποκλεισμού
  ’ρθρ.1595.-Δεν διορίζεται επίτροπος, 1.αυτός που δεν έχει πλήρη δικαιοπρακτική ικανότητα, 2.ο ενήλικος, για τον οποίο έχει διοριστεί προσωρινός δικαστικός συμπαραστάτης, σύμφωνα με το άρθρ. 1672, 3.όποιος αποκλείστηκε από την επιτροπεία με διάταξη τελευταίας βούλησης εκείνου που δικαιούται να υποδείξει το πρόσωπο του επιτρόπου.
  Συνέπειες διορισμού προσώπου που αποκλείεται
  ’ρθρ.1596.-Ο διορισμός προσώπου που εμπίπτει στην πρώτη περίπτωση του προηγούμενου άρθρου δεν παράγει έννομα αποτελέσματα. Σε περίπτωση διορισμού προσώπου, που εμπίπτει σε μια από τις δύο άλλες περιπτώσεις του ίδιου άρθρου, το δικαστήριο οφείλει να ανακαλεί το διορισμό και αυτεπαγγέλτως. Ωσότου γίνει η ανάκληση, ο διορισμός παράγει όλα τα έννομα αποτελέσματά του.
  Διορισμός υπό όρους
  ’ρθρ.1597.-Το δικαστήριο μπορεί, εκτιμώντας το συμφέρον του ανηλίκου, να επιφυλαχθεί, όταν διορίζει επίτροπο, να τον αντικαταστήσει για την περίπτωση που θα συνέβαινε ή δεν θα συνέβαινε ένα συγκεκριμένο γεγονός.
  Γνωστοποίηση του διορισμού
  ’ρθρ.1598.-Η απόφαση για το διορισμό του επιτρόπου καταχωρίζεται σε ειδικό δημόσιο βιβλίο, που τηρείται στη γραμματεία του δικαστηρίου, και επιδίδονται στον επίτροπο και στην αρμόδια κοινωνική υπηρεσία με την επιμέλεια του δικαστηρίου.
  Δικαίωμα αποποίησης ή παραίτησης
  ’ρθρ.1599.-Ο διοριζόμενος έχει το δικαίωμα να αποποιηθεί το διορισμό, εκτός αν έχει διοριστεί σύμφωνα με το άρθρ. 1600. Έχει επίσης το δικαίωμα να παραιτείται, μετά την ανάληψη των καθηκόντων του, εφόσον συντρέχει σπουδαίος λόγος.
Σελ. 192,196(α)
Τεύχος 1256-Σελ. 6
  
Αδυναμία διορισμού
  ’ρθρ.1600.-Αν δεν βρίσκεται κατάλληλο φυσικό πρόσωπο για να διοριστεί επίτροπος, σύμφωνα με τους ορισμούς του άρθρ. 1592, η επιτροπεία του ανηλίκου ανατίθεται σε ίδρυμα ή σωματείο που έχουν συσταθεί ειδικά για το σκοπό αυτόν και διαθέτουν το κατάλληλο προσωπικό και υποδομή, αλλιώς στην αρμόδια κοινωνική υπηρεσία.
  Ενέργειες σε επείγουσες περιπτώσεις-
Προσωρινός επίτροπος
  ’ρθρ.1601.-Αν για οποιοδήποτε λόγο δεν διορίστηκε ακόμα ο επίτροπος ή αυτός που έχει διοριστεί εμποδίζεται να εκπληρώσει τα καθήκοντά του, αποποιείται το διορισμό του ή παραιτείται, ο προϊστάμενος της κοινωνικής υπηρεσίας παίρνει σε επείγουσες περιπτώσεις αυτεπαγγέλτως όλα τα κατάλληλα μέτρα για την προστασία του προσώπου και της περιουσίας του ανηλίκου. Αν υπάρχει επείγουσα ανάγκη να εκπροσωπηθεί ο ανήλικος σε συγκεκριμένη δικαιοπραξία ή δίκη, το δικαστήριο με προσωρινή διαταγή του διορίζει, με αίτηση των συγγενών ή και αυτεπαγγέλτως, προσωρινό επίτροπο.

  
Υποχρέωση των συγγενών
  ’ρθρ.1602.-Ωσότου επιληφθεί, στην περίπτωση του προηγούμενου άρθρου, η κοινωνική υπηρεσία, οι συγγενείς του ανηλίκου έως τον τρίτο βαθμό εξ αίματος οφείλουν, σε περίπτωση ανάγκης, να μεριμνούν για το πρόσωπό του και τη συντήρηση της περιουσίας του.
  Αρμοδιότητες του επιτρόπου εν γένει
  ’ρθρ.1603.-Στον επίτροπο ανήκουν, υπό τους όρους των διατάξεων που ακολουθούν, το καθήκον και το δικαίωμα να επιμελείται του προσώπου του ανηλίκου, να διοικεί την περιουσία του και να τον εκπροσωπεί σε κάθε δικαιοπραξία ή δίκη που αφορά το πρόσωπο ή την  περιουσία του.
  Περισσότεροι επίτροποι
  ’ρθρ.1604.-Όταν το δικαστήριο έχει διορίσει για το ίδιο πρόσωπο περισσότερους επιτρόπους αυτοί, αν δεν ορίστηκε διαφορετικά, ακούν τις αρμοδιότητές τους από κοινού.
  Διαφωνία περισσότερων επιτρόπων
  ’ρθρ.1605.-Για κάθε διαφωνία των περισσότερων επιτρόπων αποφασίζει το εποπτικό συμβούλιο. Με αίτηση του επιτρόπου που διαφωνεί η οποιουδήποτε άλλου έχει έννομο συμφέρον, το δικαστήριο μπορεί να αποφασίσει διαφορετικά.
  Επιμέλεια του προσώπου
  ’ρθρ.1606.-Για την επιμέλεια του προσώπου του ανηλίκου εφαρμόζονται αναλόγως οι διατάξεις του άρθρ. 1518. Στην περίπτωση περισσότερων επιτρόπων, ο επίτροπος που δεν έχει την επιμέλεια, καθώς και κάθε συγγενής εξ αίματος έως τον τρίτο βαθμό, δικαιούνται να αναφέρονται σχετικά με την επιμέλεια στο εποπτικό συμβούλιο.
  Διαβίωση του ανηλίκου σε τρίτους
  ’ρθρ.1607.-Ο επίτροπος μπορεί, με την άδεια του δικαστηρίου, ύστερα από γνωμοδότηση του εποπτικού συμβουλίου, να εμπιστεύεται τη διαβίωση και την πραγματική φροντίδα του ανηλίκου σε κατάλληλη οικογένεια (ανάδοχη οικογένεια) και, αν δεν βρίσκεται τέτοια οικογένεια, σε κατάλληλο ίδρυμα. Αν το εποπτικό συμβούλιο αρνείται να γνωμοδοτήσει ή γνωμοδοτεί αρνητικά, το δικαστήριο μπορεί να αποφασίζει σχετικά και με μόνη την αίτηση του επιτρόπου.
  Το δικαστήριο μπορεί, και χωρίς την αίτηση του επιτρόπου, να εμπιστευθεί τη διαβίωση και την πραγματική φροντίδα του ανηλίκου σε οικογένεια ή σε ίδρυμα, είτε αυτεπαγγέλτως είτε με αίτηση του αρμόδιου εισαγγελέα ή οποιουδήποτε άλλου έχει έννομο συμφέρον, μετά γνώμη του εποπτικού συμβουλίου, αν η σωματική αγωγή ή η πνευματική ανάπτυξη του ανηλίκου δεν προάγονται με τις φροντίδες του επιτρόπου.
  ’ρθρ.1608.-Η κατά το προηγούμενο άρθρο ανάθεση γίνεται ύστερα από έρευνα της αρμόδιας κοινωνικής υπηρεσίας για το ήθος, τις βιοτικές συνθήκες και την εν γένει καταλληλότητα της οικογένειας ή του ιδρύματος. Η σχετική έκθεση συνεκτιμάται από το δικαστήριο.
  Εισαγωγή σε ειδικά ιδρύματα
  ’ρθρ.1609.-΄Οταν η κατάσταση του ανηλίκου από την άποψη της σωματικής, της ψυχικής ή της πνευματικής του ανάπτυξης επιβάλλει την εισαγωγή του σε ειδικό ίδρυμα ή κατάστημα, απαιτείται άδεια του δικαστηρίου, που παρέχεται ύστερα από αίτηση του επιτρόπου και γνώμη του εποπτικού συμβουλίου ή και αυτεπαγγέλτως με πρόταση του τελευταίου. Για την απόφασή του το δικαστήριο συνεκτιμά γνωμάτευση ειδικού επιστήμονα, καθώς και έκθεση της αρμόδιας κοινωνικής υπηρεσίας, ιδίως ως προς την καταλληλότητα του ιδρύματος ή του καταστήματος. Το εποπτικό συμβούλιο και η κοινωνική υπηρεσία παρακολουθούν την κατάσταση του ανηλίκου, όσο αυτός παραμένει στο ίδρυμα ή στο κατάστημα.
  Πρόσθετες εγγυήσεις για τον ανήλικο
  ’ρθρ.1610.-Η απόφαση του δικαστηρίου για την εισαγωγή του ανηλίκου σε ειδικό ίδρυμα ή κατάστημα ισχύει για έξι μήνες. Η ισχύς της μπορεί να παρατείνεται για έξι μήνες κάθε φορά. Η απόφαση μπορεί να ανακαλείται οποτεδήποτε, αν εκλείψουν οι λόγοι που επέβαλαν τη λήψη αυτού του μέτρου.
  Διοίκηση της περιουσίας
Σύνταξη απογραφής
  ’ρθρ.1611.-Ο επίτροπος οφείλει να συντάσσει παρουσία εκπροσώπου του εποπτικού συμβουλίου απογραφή της περιουσίας που υπάρχει ή που περιέρχεται στον ανήλικο μετά το διορισμό και που υπάγεται στη διοίκηση του επιτρόπου. Στην σύνταξη της απογραφής καλείται να παραστεί, αν είναι τούτο δυνατόν, και ο ανήλικος που συμπλήρωσε το 14ο έτος της ηλικίας του. Αντίγραφο της απογραφής επιδίδεται στο εποπτικό συμβούλιο και στην κοινωνική υπηρεσία.
  Ο επίτροπος μπορεί και, ύστερα από παραγγελία του εποπτικού συμβουλίου, οφείλει να ζητήσει τη σύνταξη δικαστικής απογραφής.
  Προσδιορισμός της ετήσιας δαπάνης
του ανηλίκου
  ’ρθρ.1612.-Κατά την έναρξη της επιτρο-
πείας ο επίτροπος οφείλει να προκαλέσει
απόφαση   του   εποπτικού    συμβουλίου,   που   να





(Μετά τη σελ. 192, 196(α) Σελ. 192,1961
Τεύχος 1256-Σελ. 7

ορίζει κατά προσέγγιση την ετήσια δαπάνη για την επιμέλεια του προσώπου και τη διοίκηση της περιουσίας του ανηλίκου. Το δικαστήριο με αίτηση του επιτρόπου ή και αυτεπαγγέλτως μπορεί να αποφασίζει διαφορετικά.
  Μετρητά χρήματα του ανηλίκου
  ’ρθρ.1613.-Αν στην περιουσία του ανηλίκου υπάρχουν ή περιέλθουν κατά τη διάρκεια της επιτροπείας μετρητά χρήματα, ο επίτροπος οφείλει χωρίς καθυστέρηση να χρησιμοποιήσει παραγωγικά ή να τοποθετήσει κατά τρόπον επωφελή το ποσό που απομένει μετά την αφαίρεση της ετήσιας δαπάνης. Ο τρόπος με τον οποίο γίνεται η τοποθέτηση των χρημάτων προσδιορίζεται από τον επίτροπο και εγκρίνεται από το εποπτικό συμβούλιο, Αν το εποπτικό συμβούλιο αρνείται την έγκριση, αποφασίζει το δικαστήριο.
  Τίτλοι και πολύτιμα αντικείμενα
  ’ρθρ.1614.-Ο επίτροπος οφείλει να τοποθετεί στο όνομα του ανηλίκου σε ασφαλή τράπεζα ή σε άλλο κατάλληλο πιστωτικό ίδρυμα τα δημόσια χρεόγραφα, τις ομολογίες ή τις μετοχές ανωνύμων εταιρειών, τα πολύτιμα αντικείμενα ή τα μεγάλης σημασίας έγγραφα που υπάρχουν στην περιουσία του ανηλίκου. Το εποπτικό συμβούλιο οφείλει να ενεργεί περιοδικούς ελέγχους, όταν το κρίνει σκόπιμο και οπωσδήποτε μια φορά το έτος.
  Διαχειριστική εξουσία του επιτρόπου
  ’ρθρ.1615.-Ο επίτροπος, όπου ο νόμος δεν ορίζει διαφορετικά, ενεργεί ως προς την περιουσία του ανηλίκου κάθε πράξη τακτικής διαχείρισης, ιδίως την πληρωμή χρεών και την είσπραξη απαιτήσεων.
  Διοίκηση της περιουσίας που παραχωρήθηκε με διαχειριστικούς όρους
  ’ρθρ.1616.-Ο επίτροπος οφείλει να διοικεί την περιουσία που παραχωρήθηκε στον ανήλικο με χαριστική πράξη εν ζωή ή που περιήλθε σ΄ αυτόν με διαθήκη, σύμφωνα με τους όρους που έθεσε ο δωρητής ή ο διαθέτης. Το δικαστήριο μπορεί να επιτρέψει παρέκκλιση από αυτούς τους όρους, αν το επιβάλλει το συμφέρον του ανηλίκου.
  Αν ο δωρητής ή ο διαθέτης ορίσουν να μην έχει τη διοίκηση της περιουσίας που παραχώρησαν ο επίτροπος και δεν όρισαν το πρόσωπο που θα έχει τη διοίκηση αυτής της περιουσίας, το δικαστήριο διορίζει ειδικό επίτροπο.
  
  
  
Σελ. 192,1962
Τεύχος 1256-Σελ. 8
  
  
Χαριστικές πράξεις
  ’ρθρ.1617.-Ο επίτροπος δεν δικαιούται να καταρτίζει δικαιοπραξίες με χαριστική αιτία σε βάρος της περιουσίας του ανηλίκου. Εξαιρούνται με την επιφύλαξη των διατυπώσεων της πρώτης παραγράφου του άρθρ. 1624, οι χαριστικές δικαιοπραξίες που επιβάλλονται από ιδιαίτερο ηθικό καθήκον ή από λόγους ευπρέπειας.
  Ιδιόχρηση περιουσίας του ανηλίκου
  ’ρθρ.1618.-Ο επίτροπος δεν δικαιούται να χρησιμοποιεί για δικό του λογαριασμό την περιουσία του ανηλίκου και ιδίως μετρητά χρήματά του.
  Πράξεις που απαιτούν την άδεια του
εποπτικού συμβουλίου
  ’ρθρ.1619.-Με μόνη την άδεια του εποπτικού συμβουλίου, ο επίτροπος δικαιούται στο όνομα του ανηλίκου: 1.να εκμισθώνει ή να μισθώνει ακίνητα 2 να συνάπτει σύμβαση με αντικείμενο την παροχή της εργασίας του ανηλίκου ή σύμβαση μαθητείας, 3.να επιχειρεί και κάθε άλλη πράξη που υπερβαίνει τα όρια της τακτικής διαχείρισης, εφόσον αυτή δεν εμπίπτει στα άρθρ. 1623, 1624 και 1625.
  ’ρθρ.1620.-’δεια του εποπτικού συμβουλίου απαιτείται και για να χορηγήσει ο επίτροπος στον ανήλικο τη γενική συναίνεση του άρθρ. 136, καθώς και τη συναίνεση του να ασκήσει επάγγελμα.

  
Διεξαγωγή δικών
  ’ρθρ.1621.-Ο επίτροπος έχει, με μόνη την άδεια του εποπτικού συμβουλίου, το δικαίωμα να ασκεί στο όνομα του ανηλίκου εμπράγματη αγωγή για ακίνητο ή άλλη αγωγή με αντικείμενο που λόγω ποσού υπάγεται στην αρμοδιότητα του πολυμελούς πρωτοδικείου ή αγωγή που αφορά την προσωπική κατάσταση. Το ίδιο ισχύει και για την αγωγή του ανηλίκου για διανομή κοινού πράγματος. Η έλλειψη της άδειας εξετάζεται από το δικαστήριο και αυτεπαγγέλτως.
  Οι διατάξεις της προηγούμενης παραγράφου εφαρμόζονται και για την παραίτηση από αγωγή που έχει ασκηθεί.
  Μέτρα που λαμβάνονται προσωρινά από τον επίτροπο για την εξασφάλιση των συμφερόντων του ανηλίκου σε επείγουσες περιπτώσεις εξαιρούνται από τις ρυθμίσεις του παρόντος άρθρου.
  ’ρθρ.1622.-Σε περίπτωση άρνησης του εποπτικού συμβουλίου να χορηγεί την άδεια των τριών προηγούμενων άρθρων, αποφασίζει το δικαστήριο.
  Γενική άδεια
  ’ρθρ.1623.-΄Υστερα από γνωμοδότηση του εποπτικού συμβουλίου, το δικαστήριο μπορεί να παρέχει στον επίτροπο γενική άδεια να επιχειρεί απεριορίστως τις πράξεις που εμπίπτουν στο άρθρ. 1619, εφόσον κρίνει ότι η άδεια αυτή είναι αναγκαία ή ωφέλιμη για τη διοίκηση της περιουσίας του ανηλίκου και ιδίως για την εκμετάλλευση επιχείρησής του. Με τον ίδιο τρόπο και τις ίδιες προϋποθέσεις μπορεί να δοθεί στον επίτροπο γενική άδεια να δανείζεται στο όνομα του ανηλίκου, να αναδέχεται ξένο χρέος και να παρέχει εγγύησης για χάρη της εκμετάλλευσης επιχείρησης του ανηλίκου.
  Πράξεις με άδεια του δικαστηρίου
  ’ρθρ.1624.-Ο επίτροπος, χωρίς τη γνωμοδότηση του εποπτικού συμβουλίου και την άδεια του δικαστηρίου, δεν έχει το δικαίωμα στο όνομα του ανηλίκου: 1.να διαθέτει την περιουσία του ανηλίκου συνολικά ή κατά ένα μέρος της, 2.να εκποιεί ή να αποκτά με αντάλλαγμα ακίνητο ή εμπράγματο δικαίωμα σε ξένο ακίνητο, 3.να εκχωρεί απαίτηση που έχει αντικείμενο τη μεταβίβαση ακινήτου στον ανήλικο, 4.να εκποιεί τους τίτλους και τα πολύτιμα αντικείμενα του άρθρ. 1614, 5.να επιχειρεί οποιοδήποτε έργο σε ακίνητο του ανηλίκου που η δαπάνη του υπερβαίνει το όριο της τρίτης παραγράφου του παρόντος άρθρου, 6.να εκποιεί εμπορική, βιομηχανική ή άλλη επιχείρηση που περιλαμβάνει την περιουσία του ανηλίκου, να αποφασίζει τη διάλυση και την εκκαθάρισή της, καθώς και να ιδρύει νέα επιχείρηση, 7.να εκμισθώνει ακίνητο του ανήλίκου για χρόνο που υπερβαίνει τα εννέα έτη, 8.να δανείζει ή να δανείζεται, 9.να παραιτείται από ασφάλεια για απαίτηση του ανηλίκου ή να ελαττώνει μία τέτοια ασφάλεια, 10.να συνάπτει συμβιβασμό ή συμφωνία περί 
διαιτησίας για αντικείμενο που η αξία του υπερβαίνει το όριο της τρίτης παραγράφου του 

παρόντος, 11.να εγγυάται ή να αναδέχεται από επαχθή αιτία ξένο χρέος, με την επιφύλαξη του δεύτερου εδαφίου του άρθρ. 1623.
  Οι παραπάνω διατυπώσεις, όταν αφορούν διαθέσεις, απαιτούνται και για τις σχετικές υποσχετικές συμβάσεις.
  Η άδεια του δικαστηρίου μπορεί να δίνεται υπό όρους.
  Το όριο πέρα από το οποίο δεν μπορεί ο επίτροπος να επιχειρεί τις πράξεις αριθ. 5 και 10 της πρώτης παραγράφου του παρόντος ισούται με το ποσό της ετήσιας δαπάνης του ανηλίκου που έχει προσδιοριστεί σύμφωνα με το άρθρ. 1612.
  Κληρονομία ή κληροδοσία που επάγεται
στον ανήλικο.
  ’ρθρ.1625.-Ο επίτροπος, χωρίς τη γνωμοδότηση του εποπτικού συμβουλίου και την άδεια του δικαστηρίου, δεν έχει το δικαίωμα στο όνομα του ανηλίκου: 1.να αποποιείται κληρονομία ή να παραιτείται από τη νόμιμη μοίρα κληρονομίας που επάγεται στον ανήλικο, 2.να αποδέχεται κληροδοσία ή δωρεά που συνεπάγεται βάρη, 3.να αποποιείται κληροδοσία που περιέρχεται στον ανήλικο.
  Όσον αφορά την αποδοχή κληρονομίας, η οποία επάγεται στον ανήλικο, έχει ανάλογη εφαρμογή η διάταξη του άρθρ. 1527.
  Λογοδοσία
  ’ρθρ.1626.-Ο επίτροπος οφείλει να λογοδοτεί στο εποπτικό συμβούλιο κάθε χρόνο. Το εποπτικό συμβούλιο μπορεί να καθορίζει τη λογοδοσία σε αραιότερα διαστήματα, πάντως όχι μεγαλύτερα από μία πενταετία, αν οι περιστάσεις δεν δικαιολογούν την ετήσια λογοδοσία.
  Ανικανότητα εκπροσώπησης
  ’ρθρ.1627.-Ο επίτροπος δεν μπορεί να εκπροσωπήσει τον ανήλικο σε δικαιοπραξίες και σε δίκες, όπου τα συμφέροντα του ανηλίκου συγκρούονται με τα δικά του ή του συζύγου του ή των συγγενών του, σε ευθεία γραμμή εξ αίματος ή εξ αγχιστείας απεριόριστα και σε πλάγια γραμμή εξ αίματος έως το δεύτερο βαθμό.
  Διορισμός ειδικού επιτρόπου
’ρθρ.1628.-Στην περίπτωση του προηγούμενου άρθρου, όπως και σε κάθε άλλη περίπτωση κωλύματος, το δικαστήριο διορίζει με αίτηση του επιτρόπου ή και αυτεπαγγέλτως ειδικό επίτροπο. Όταν ο ειδικός επίτροπος διορίζεται    για    να    αναπληρώσει   τον   επίτροπο   προσωρινά σε όλα τα έργα του λόγω κωλύματός του, το δικαστήριο μπορεί να ορίσει και τη διάρκεια της ειδικής επιτροπίας.
  
(Μετά τη σελ. 192, 1962) Σελ. 192,1963
Τεύχος 1256-Σελ. 9
  
’ρθρ.1629.-Κάθε φορά που προβλέπεται από το νόμο ο διορισμός ειδικού επιτρόπου, ισχύουν, ως προς τη διαδικασία του διορισμού, τις αρμοδιότητες και την εν γένει δράση του, οι διατάξεις για την επιτροπεία.
  ’κυρες πράξεις
  ’ρθρ.1630.-Κάθε πράξη του επιτρόπου που επιχειρήθηκε χωρίς τις διατυπώσεις που τάσσει ο νόμος είναι άκυρη. Την ακυρότητα προτείνουν ο επίτροπος, ο ανήλικος και οι καθολικοί ή ειδικοί διάδοχοί του.
  Αμοιβή και αποκατάσταση δαπανών
  ’ρθρ.1631.-Το δικαστήριο μπορεί, κατά τις περιστάσεις, να ορίζει, ύστερα από σχετική αίτηση και τη γνώμη του εποπτικού συμβουλίου αμοιβή για την απασχόληση του επιτρόπου, ανάλογη με τους κόπους του και το μέγεθος της περιουσίας που διαχειρίζεται. Αν η περιουσία αυτή δεν επαρκεί για να καταβληθεί στον επίτροπο αμοιβή ανάλογη με την έκταση της απασχόλησής του ή αν δεν υπάρχει καθόλου περιουσία και το δικαστήριο κρίνει ότι πρέπει, λόγω των ειδικών περιστάσεων, να καταβληθεί αμοιβή, η αμοιβή την οποία καθορίζει καταβάλλεται στον επίτροπο από το δημόσιο ταμείο, όπως ορίζει ο νόμος.
  Ο επίτροπος δικαιούται να απαιτήσει να του καταβληθεί κάθε δαπάνη που είναι αναγκαία για τη διεξαγωγή της επιτροπείας, σύμφωνα με τις διατάξεις για την εντολή.
  Ευθύνη του επιτρόπου
  ’ρθρ.1632.-Ο επίτροπος ευθύνεται για κάθε ζημία του ανηλίκου από πταίσμα του κατά την άσκηση των καθηκόντων του. Αν έχουν διοριστεί περισσότεροι επίτροποι, είναι συνυπεύθυνοι εις ολόκληρον, εκτός αν έχουν διοριστεί με χωριστό κύκλο ενέργειας ο καθένας και ενεργούν αυτοτελώς.
  Απαλλαγή από περιορισμούς
  ’ρθρ.1633.-Ο γονέας που δικαιούται να υποδείξει επίτροπο με διαθήκη του ή με δήλωση στον ειρηνοδίκη ή σε συμβολαιογράφο, μπορεί να απαλλάσσει τον επίτροπο από τους περιορισμούς των άρθρ. 1613 και 1614. Η απαλλαγή αυτή δεν ισχύει, αν το δικαστήριο κρίνει ότι θέτει σε κίνδυνο τα συμφέροντα του ανηλίκου.








Σελ. 192,1964
Τεύχος 1256-Σελ. 10

  
Εποπτικό συμβούλιο
Πως συγκροτείται
  ’ρθρ.1634.-Συγχρόνως με το διορισμό του επιτρόπου το δικαστήριο οφείλει να διορίσει και το εποπτικό συμβούλιο. Το εποπτικό συμβούλιο, αποτελούμενο από τρία έως πέντε μέλη, συγκροτείται από συγγενείς του ανηλίκου ή φίλους των γονέων του. Με την ίδια απόφασή του το δικαστήριο ορίζει πρόεδρο του εποπτικού συμβουλίου ένα από τα μέλη του.
  Το δικαστήριο μπορεί, αν κρίνει ότι επιβάλλει το συμφέρον του ανηλίκου, ιδίως γιατί δεν υπάρχουν κατάλληλοι συγγενείς ή φίλοι ή συντρέχει άλλος σπουδαίος λόγος, να διορίσει ως μέλος του εποπτικού συμβουλίου και ένα όργανο της κοινωνικής υπηρεσίας ή να αναθέσει σε εξαιρετικές περιπτώσεις αποκλειστικά σ΄ αυτό τα έργα του εποπτικού συμβουλίου.
  Το άρθρ. 1593 έχει ανάλογη εφαρμογή.
  ’ρθρ.1635.-Όταν ως επίτροπος, προσωρινός ή οριστικός, ενεργεί η κοινωνική υπηρεσία, καθώς και όταν δεν προβλέπεται ή δεν έχει συγκροτηθεί ακόμη εποπτικό συμβούλιο, τα έργα του εποπτικού συμβουλίου ασκεί ο ειρηνοδίκης. Το ίδιο ισχύει και όταν διορίζεται από το δικαστήριο ειδικός επίτροπος, σύμφωνα με τα άρθρ. 1517 και 1521.
  Ποιοι αποκλείονται από μέλη
  ’ρθρ.1636.-Δεν επιτρέπεται να διορισθούν μέλη του εποπτικού συμβουλίου: 1.ο επίτροπος του ανηλίκου, 2.αυτοί που δεν επιτρέπεται να διοριστούν επίτροποι, σύμφωνα με το άρθρ. 1595.

  
Συνεδριάσεις
  ’ρθρ.1637.-Το εποπτικό συμβούλιο συνεδριάζει κάθε φορά που το συγκαλεί ο πρόεδρός του. Ο πρόεδρος οφείλει να το συγκαλέσει, αν το ζητήσουν ένα από τα μέλη του ή ο επίτροπος.
  Προσωρινό κώλυμα και αντικατάσταση
  ’ρθρ.1638.-Σε κάθε περίπτωση που το συμφέρον κάποιου μέλους του εποπτικού συμβουλίου, του συζύγου του ή συγγενούς του σε ευθεία γραμμή εξ αίματος ή αγχιστείας απεριόριστα και σε πλάγια γραμμή ή εξ αίματος έως το δεύτερο βαθμό είναι αντίθετο προς το συμφέρον του ανηλίκου, καθώς και σε κάθε άλλη περίπτωση όπου συντρέχει σπουδαίος λόγος, το δικαστήριο διορίζει αντικαταστάτη.
  Διάρκεια της θητείας
  ’ρθρ.1639.-Η θητεία των μελών του εποπτικού συμβουλίου διαρκεί όσο διαρκεί η επιτροπεία και λήγει για τους ίδιους λόγους που λήγει και η θητεία του επιτρόπου. Τα μέλη του εποπτικού συμβουλίου παύονται από το δικαστήριο και αντικαθίστανται, όταν συντρέχει σπουδαίος λόγος.
  Ευθύνη του προέδρου και των μελών
  ’ρθρ.1640.-Με την επιφύλαξη των ειδικών διατάξεων για την ευθύνη των δημοσίων υπαλλήλων, όσον αφορά τα μέλη που είναι όργανα της κοινωνικής υπηρεσίας, ο πρόεδρος και τα μέλη του εποπτικού συμβουλίου ευθύνονται όπως ο επίτροπος.
  Αποζημίωση των μελών
  ’ρθρ.1641.-Τα μέλη του εποπτικού συμβουλίου δικαιούνται να αποζημιώνονται για κάθε δαπάνη τους, στην οποία υποβλήθηκαν για την άσκηση των καθηκόντων τους, σύμφωνα με τις διατάξεις για την εντολή. Αν η περιουσία του ανηλίκου δεν επαρκεί ή δεν υπάρχει καθόλου περιουσία, έχει ανάλογη εφαρμογή για την καταβολή των δαπανών το άρθρ. 1631.
  Αρμοδιότητες
  ’ρθρ.1642.-Το εποπτικό συμβούλιο, εκτός από τις αρμοδιότητες που του ανατίθενται με ειδικές διατάξεις, εποπτεύει γενικότερα το σύνολό της δράσης του επιτρόπου. Σε περίπτωση που ο επίτροπος διαφωνεί με τις αποφάσεις του, αποφασίζει το δικαστήριο με αίτηση του επιτρόπου, όποιου άλλου έχει έννομο συμφέρον ή και αυτεπαγγέλτως.
  Έλεγχος των λογαριασμών
  ’ρθρ.1643.-Το εποπτικό συμβούλιο ελέγχει τους λογαριασμούς που του υποβάλλει ο επίτροπος. Κατά την λογοδοσία του επιτρόπου, σύμφωνα με το άρθρ. 1626, καλείται να παραστεί, αν είναι δυνατόν, και ο ανήλικος που έχει συμπληρώσει το 12ο έτος της ηλικίας του.
  
Αντιμετώπιση έκτακτων καταστάσεων
  ’ρθρ.1644.-Σε περίπτωση επείγουσας ανάγκης και εφόσον το εποπτικό συμβούλιο δεν μπορεί για οποιονδήποτε λόγο να συνεδριάσει, ο πρόεδρος αποφασίζει μόνος. Κακή χρήση αυτής της εξουσίας δεν θίγει το κύρος της πράξης που επιχειρείται, αλλά επισύρει τις συνέπειες των άρθρ. 1639 και 1640.
  Αν, στην περίπτωση της προηγούμενης παραγράφου, ο πρόεδρος του εποπτικού συμβουλίου κωλύεται η αμελεί να πάρει τα επιβαλλόμενα μέτρα, αποφασίζει ο προϊστάμενος της αρμόδιας κοινωνικής υπηρεσίας.
  Σύμπραξη της κοινωνικής υπηρεσίας
  ’ρθρ.1645.-Η αρμόδια κοινωνική υπηρεσία επικουρεί το εποπτικό συμβούλιο στο έργο του, παρέχοντας σ' αυτό, όταν το ζητεί, πληροφορίες σχετικές με τον τρόπο που εκπληρώνει τα καθήκοντά του ο επίτροπος, καθώς και τις διαπιστώσεις της για την εν γένει προσωπική κατάσταση του ανηλίκου.
  ’ρθρ.1646.-Η αρμόδια κοινωνική υπηρεσία οφείλει να αναγγέλλει στο δικαστήριο χωρίς καθυστέρηση κάθε περίπτωση που καθιστά αναγκαία την αυτεπάγγελτη ενέργειά του υπέρ ανηλίκου, να διαβιβάζει σ' αυτό κάθε χρήσιμο στοιχείο και πληροφορία και να υποβάλλει σχετικές προτάσεις.
  Όπου στις διατάξεις αυτού του Κεφαλαίου απαιτείται, για την απόφαση του δικαστηρίου, έκθεση της κοινωνικής υπηρεσίας, ο γραμματέας του ειδοποιεί έγκαιρα την κοινωνική υπηρεσία να υποβάλλει τη σχετική έκθεση.
  Ακρόαση του ανηλίκου
  ’ρθρ.1647.-Πριν από κάθε απόφαση οποιουδήποτε οργάνου της επιτροπείας, αυτό οφείλει, ανάλογα με την ωριμότητα του ανηλίκου, να ακούει και τη δική του γνώμη.
  Κριτήριο το συμφέρον του ανηλίκου
  ’ρθρ.1648.-Κάθε απόφαση οποιουδήποτε οργάνου της επιτροπείας πρέπει να αποβλέπει στο συμφέρον του ανηλίκου.
  Λήξη της επιτροπείας
  ’ρθρ.1649.-Η επιτροπεία λήγει με την ενηλικίωση του ανηλίκου ή το θάνατό του.









(Αντί για τη σελ. 192,197) Σελ.192,197(α)
Τεύχος 1256-Σελ. 11
  
Αυτοδίκαιη παύση του επιτρόπου
  ’ρθρ.1650.-Το λειτούργημα του επιτρόπου παύει αυτοδικαίως, αν αυτός, μετά την έναρξη της επιτροπείας, χάσει εν όλω ή εν μέρει τη δικαιοπρακτική του ικανότητα ή τεθεί υπό προσωρινό δικαστικό συμπαραστάτη. Επίσης, αν κηρυχθεί σε αφάνεια ή αν διαταχθεί δικαστική επιμέλεια των υποθέσεών του, σύμφωνα με το άρθρ. 1689.
  Παύση με δικαστική απόφαση.
  ’ρθρ.1651.-Το δικαστήριο παύει, με αίτηση του εποπτικού συμβουλίου ή και αυτεπαγγέλτως, τον επίτροπο, όταν συντρέχει σπουδαίος λόγος, ιδίως αν κρίνει ότι η συνέχιση της επιτροπείας του μπορεί να θέσει σε κίνδυνο λόγω παραμέλησης των καθηκόντων του ή για άλλο λόγο, τα συμφέροντα του ανηλίκου.
  Απόδοση της περιουσίας και τελική λογοδοσία
  ’ρθρ.-1652.-Ο επίτροπος μετά το τέλος της επιτροπείας του έχει υποχρέωση να παραδώσει την περιουσία που διοίκησε και να λογοδοτήσει για την όλη διοίκησή του.
  Παραγραφή
  ’ρθρ.1653.-Κάθε αξίωση κατά του επιτρόπου σχετική με τη διοίκησή του παραγράφεται πέντε χρόνια μετά τη λήξη της επιτροπείας ή την παύση του επιτρόπου. Από την παραγραφή αυτή εξαιρείται το κατάλοιπο από τη λογοδοσία.
  Πράξεις μετά τη λήξη
  ’ρθρ.1654.-Για το χρόνο μετά τη λήξη της επιτροπείας ή την παύση του επιτρόπου έχουν ανάλογη εφαρμογή τα άρθρ. 1540 και 1541.
  ΚΕΦΑΛΑΙΟ ΔΕΚΑΤΟ ΠΕΜΠΤΟ
  ΑΝΑΔΟΧΗ ΑΝΗΛΙΚΟΥ
  Διατήρηση των σχέσεων με τη
φυσική οικογένεια ή τον επίτροπο
  ’ρθρ.1655.-Όταν τρίτοι έχουν την πραγματική φροντίδα του προσώπου του ανηλίκου, γιατί τους την ανέθεσαν είτε οι φυσικοί γονείς ή ο επίτροπος είτε το δικαστήριο (ανάδοχοι γονείς ή ανάδοχη οικογένεια), οι έννομες σχέσεις μεταξύ του ανηλίκου και της φυσικής του οικογένειας ή του επιτρόπου και ιδίως οι αρμοδιότητες από τη γονική μέριμνα ή την επιτροπεία παραμένουν αμετάβλητες, εφόσον δεν ορίζεται στο νόμο διαφορετικά.





Σελ. 192,198(α)
Τεύχος 1256-Σελ. 12
  
Υποχρεώσεις των αναδόχων γονέων
  ’ρθρ.1656.-Οι ανάδοχοι γονείς οφείλουν να διευκολύνουν τις προσωπικές σχέσεις και την επικοινωνία των φυσικών γονέων ή του επιτρόπου με τον ανήλικο, εφόσον δεν παραβλάπτονται ουσιώδη συμφέροντά του. Σε περίπτωση διαφωνίας αποφασίζει το δικαστήριο.
  ’ρθρ.1657.-Οι ανάδοχοι γονείς οφείλουν επίσης να παρέχουν ανελλιπώς στους φυσικούς γονείς ή στον επίτροπο, καθώς και στην αρμόδια κοινωνική υπηρεσία, πληροφορίες σχετικές με το πρόσωπο και τις συνθήκες διαβίωσης και ανάπτυξης του ανηλίκου.
  ’ρθρ.1658.-Οι ανάδοχοι γονείς δεν έχουν το δικαίωμα να ενεργούν εναντίον της βούλησης των φυσικών γονέων ή του επιτρόπου, αν αυτή εκφράσθηκε ρητά.
  Αρμοδιότητες και δικαιώματα
  ’ρθρ.1659.-Αν δεν παρέχονται σ' αυτούς περισσότερες αρμοδιότητες από το νόμο ή με δικαστική απόφαση οι ανάδοχοι γονείς ασκούν, στο όνομα και για λογαριασμό των φυσικών γονέων ή του επιτρόπου, όσες αρμοδιότητές τους είναι απαραίτητες για να μεριμνούν για τις τρέχουσες και τις επείγουσες υποθέσεις του ανηλίκου. ΄Εχουν επιπλέον σε κάθε περίπτωση, το δικαίωμα να αξιώνουν από τους φυσικούς γονείς ή τον επίτροπο πριν αυτοί λάβουν οποιαδήποτε απόφαση σχετική με τον ανήλικο, να τους παρέχουν τη δυνατότητα να διατυπώνουν τη γνώμη τους.
  
Αφαίρεση αρμοδιοτήτων από τους
φυσικούς γονείς ή τον επίτροπο
  ’ρθρ.1660.-Όταν η ένταξη του ανηλίκου στην ανάδοχη οικογένεια γίνεται διαρκέστερη, ενώ παράλληλα εξασθενούν οι δεσμοί του με τους φυσικούς γονείς του, οι ανάδοχοι γονείς έχουν το δικαίωμα να ζητούν από το δικαστήριο να αφαιρεί από τους φυσικούς γονείς εν μέρει ή εν όλω την επιμέλεια του προσώπου του ανηλίκου ή και τη διοίκηση της περιουσίας του. Στην τελευταία περίπτωση οι ανάδοχοι γονείς καθίστανται επίτροποι.
  ’ρθρ.1661.-Αν ο ανήλικος τελεί υπό επιτροπεία και συντρέχουν προϋποθέσεις ανάλογες με αυτές του προηγούμενου άρθρου, οι ανάδοχοι γονείς μπορούν να ζητήσουν από το δικαστήριο, είτε να διορισθούν συνεπίτροποι είτε να ανατεθεί σ' αυτούς ολόκληρη η επιτροπεία.
  ’ρση της αναδοχής
  ’ρθρ.1662 Με εξαίρεση τις περιπτώσεις των δυο προηγούμενων άρθρων, οι φυσικοί γονείς ή ο επίτροπος που ανέθεσαν τη φροντίδα του προσώπου του ανηλίκου στους ανάδοχους γονείς με σύμβαση, έχουν το δικαίωμα να ανακαλούν την ανάθεση οποτεδήποτε. Με την ίδια εξαίρεση, μπορεί και το δικαστήριο, αν η ανάθεση έγινε με απόφασή του, να θέτει τέρμα σ' αυτήν, όταν το ζητούν οι φυσικοί γονείς ή ο επίτροπος, εφόσον διαπιστώνει ότι εξέλιπαν οι λόγοι για τους οποίους είχε αποφασισθεί το μέτρο.
  ’ρθρ.1663.-Το δικαστήριο μπορεί επίσης να αίρει την ανάθεση και να επιστεύεται τη φροντίδα του ανηλίκου σε άλλους, με αίτηση των φυσικών γονέων ή του επιτρόπου, άλλων συγγενών, του εισαγγελέα ή και αυτεπαγγέλτως, όταν διαπιστώνει ότι η ανάδοχη οικογένεια δεν είναι κατάλληλη να ανταποκριθεί στα καθήκοντά της.
  Τι συνεκτιμά το δικαστήριο
  ’ρθρ.1664.-Σε κάθε περίπτωση, η απόφαση του δικαστηρίου πρέπει να είναι σύμφωνη με το συμφέρον του ανηλίκου. Το δικαστήριο οφείλει, ανάλογα με την ωριμότητα του ανηλίκου, να ακούει, πριν αποφασίσει, και τη δική του γνώμη. Επίσης, οφείλει να ακούει τους αναδόχους και τους φυσικούς γονείς ή τον επίτροπο και να συνεκτιμά την έκθεση της αρμόδιας κοινωνικής υπηρεσίας.
  Για την ανάλογη εφαρμογή στην περίπτωση του άνω τρίτου εδαφίου του παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ. Πολ. Δικ. βλ. παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ.αριθ.12.
  
Εποπτεία της κοινωνικής υπηρεσίας
  ’ρθρ.1665.-Σε κάθε περίπτωση αναδοχής ανηλίκου η αρμόδια κοινωνική υπηρεσία παρακολουθεί με ειδικευμένα όργανά της την εξασφάλιση των απαραίτητων υλικών και ηθικών προϋποθέσεων για την κανονική διαβίωση και ανάπτυξη του ανηλίκου, επεμβαίνει με κατάλληλες συμβουλές ή άλλες πρόσφορες μεθόδους κάθε φορέα που το επιβάλλει το συμφέρον του και αναφέρεται σχετικά στο δικαστήριο.
  Όταν η αναδοχή του ανηλίκου γίνεται με σύμβαση, έχουν τόσο οι φυσικοί γονείς ή ο επίτροπος όσο και οι ανάδοχοι γονείς την υποχρέωση να αναγγείλουν χωρίς καθυστέρηση τη σύμβαση στην κοινωνική υπηρεσία".
  Το Κεφάλαιο Δέκατο Τέταρτο (άρθρ.1589-1665), που αναφέρετο στην επιτροπεία ανηλίκων, καταργήθηκε και στη θέση του, τέθηκαν νέα Κεφάλαια δέκατο τέταρτο και δέκατο πέμπτο από το άρθρ. 12 του Νόμ. 2447/19-30 Δεκ. 1996, (ΦΕΚ Α΄ 278), κατωτ. αριθ. 11.
  "ΚΕΦΑΛΑΙΟ ΔΕΚΑΤΟ ΕΚΤΟ
  ΔΙΚΑΣΤΙΚΗ ΣΥΜΠΑΡΑΣΤΑΣΗ"
  Ποιοι υποβάλλονται σε
δικαστική συμπαράσταση
  ’ρθρ.1666.-Σε δικαστική συμπαράσταση υποβάλλεται ο ενήλικος: 1.Όταν λόγω ψυχικής ή διανοητικής διαταραχής ή λόγω σωματικής αναπηρίας αδυνατεί εν όλω ή εν μέρει να φροντίζει μόνος για τις υποθέσεις του, 2.όταν λόγω ασωτίας,, τοξικομανίας ή αλκοολισμού, εκθέτει στον κίνδυνο της στέρησης τον εαυτό του, το σύζυγό του, τους κατιόντες του ή τους ανιόντες του.
  Ο ανήλικος, που βρίσκεται υπό γονική μέριμνα η επιτροπεία, μπορεί να υποβληθεί σε δικαστική συμπαράσταση, αν συντρέχουν οι όροι της, κατά το τελευταίο έτος της ανηλικότητας. Τα αποτελέσματα της υποβολής σε δικαστική συμπαράσταση αρχίζουν, αφότου ο ανήλικος ενηλικιωθεί.
  ’ρθρ.1667.-Η υποβολή στη δικαστική συμπαράσταση αποφασίζεται από το δικαστήριο, ύστερα από αίτηση του ίδιου του πάσχοντος ή του συζύγου του, εφόσον υπάρχει έγγαμη συμβίωση, ή των γονέων ή τέκνων του ή του εισαγγελέα ή και αυτεπαγγέλτως. Στην περίπτωση της δεύτερης παραγράφου του άρθρ. 1666, την αίτηση μπορεί να υποβάλει και ο επίτροπος του ανηλίκου.
  Όταν το πρόσωπο πάσχει αποκλειστικά από σωματική αναπηρία, το δικαστήριο αποφασίζει μόνο ύστερα από αίτηση του ίδιου.
  
(Αντί για τη σελ. 192,1981) Σελ. 192,1981(α)
Τεύχος 1349 Σελ. 61
  
’ρθρ.1668.-Οι δημόσιοι ή δημοτικοί υπάλληλοι, οι εισαγγελείς, τα όργανα των αρμοδίων κοινωνικών υπηρεσιών, καθώς και οι προϊστάμενοι μονάδων ψυχικής υγείας οφείλουν να γνωστοποιούν στο δικαστήριο κάθε περίπτωση που μπορεί να συνεπάγεται την υποβολή ενός προσώπου σε δικαστική συμπαράσταση, αμέσως μόλις την πληροφορούνται κατά την άσκηση των καθηκόντων τους.
  Ποιος διορίζεται δικαστικός συμπαραστάτης
  ’ρθρ.1669.-Το δικαστήριο διορίζει δικαστικό συμπαραστάτη το φυσικό πρόσωπο που έχει προτείνει αυτός τον οποίο αφορά το μέτρο εφόσον ο τελευταίος έχει συμπληρώσει το δέκατο έκτο έτος της ηλικίας του και το προτεινόμενο πρόσωπο κρίνεται κατάλληλο και μπορεί κατά το νόμο να διορισθεί. Αν αυτός που χρειάζεται τη συμπαράσταση δεν προτείνει κανέναν ή αν εκείνος που προστέθηκε δεν κρίνεται κατάλληλος το δικαστήριο επιλέγει ελεύθερα αυτόν που κρίνει περισσότερο κατάλληλο για τη συγκεκριμένη περίπτωση, αφού λάβει υπόψη του την τυχόν εκφρασμένη βούληση του συμπαραστατέου, να αποκλεισθεί συγκεκριμένο πρόσωπο, τους δεσμούς του με τους συγγενείς του ή άλλο πρόσωπο και ιδίως με τους γονείς του τα τέκνα του και το σύζυγό του, καθώς και τον κίνδυνο από τη τυχόν υφιστάμενη αντίθεση συμφερόντων ανάμεσα στον συμπαραστατέο και σ΄ αυτόν που πρόκειται να διορισθεί.
  Ποιοι αποκλείονται
  ’ρθρ.1670.-Δεν διορίζεται δικαστικός συμπαραστάτης: 1.αυτός δεν έχει πλήρη δικαιοπρακτική ικανότητα, 2.ο ενήλικος για τον οποίο έχει διοριστεί προσωρινός δικαστικός συμπαραστάτης κατά το άρθρ. 1672, 3. αυτός που συνδέεται με σχέση εξάρτησης ή με οποιονδήποτε άλλο στενό δεσμό με τη μονάδα ψυχικής υγείας στην οποία ο συμπαραστατέος έχει εισαχθεί για θεραπεία ή απλώς διαμένει. Ο διορισμός του εμπίπτει στην πρώτη περίπτωση του προηγούμενου εδαφίου δεν παράγει έννομα αποτελέσματα. Για τις δύο άλλες περιπτώσεις ισχύουν τα οριζόμενα στα δεύτερο και τρίτο εδάφια του άρθρ. 1596.
  Αδυναμία διορισμού
  ’ρθρ.1671.-Αν δεν βρίσκεται κατάλληλο φυσικό πρόσωπο για να διοριστεί δικαστικός συμπαραστάτης, σύμφωνα με τους ορισμούς του άρθρ. 1669, η δικαστική συμπαράσταση ανατίθεται σε σωματείο ή ίδρυμα, που έχουν συσταθεί ειδικά για το σκοπό αυτόν και διαθέτουν το κατάλληλο προσωπικό και υποδομή, αλλιώς στην αρμόδια κοινωνική υπηρεσία. Το άρθρ. 1635 έχει ανάλογη εφαρμογή.


Σελ. 192,1982(α)
Τεύχος 1349 Σελ. 62
  
Προσωρινός δικαστικός συμπαραστάτης
  ’ρθρ.1672.-Το δικαστήριο μπορεί οποτεδήποτε πριν ή και μετά την έναρξη της διαδικασίας για την υποβολή ενός προσώπου σε δικαστική συμπαράσταση, να διορίσει, με αίτηση ενός από τα πρόσωπα του άρθρ. 1667 ή και αυτεπαγγέλτως, προσωρινό δικαστικό συμπαραστάτη. Η εξουσία που περιλαμβάνει κάθε ασφαλιστικό μέτρο απαραίτητη για να αποφευχθεί σοβαρός κίνδυνος, για το πρόσωπο ή την περιουσία του συμπαραστατέου. Για το διάστημα από τη δημοσίευση της απόφασης έως την τελεσιδικία της, ο διορισμός προσωρινού δικαστικού συμπαραστάτη είναι υποχρεωτικός.
  ’ρθρ.1673 Η προσωρινή δικαστική συμπαράσταση λήγει με την τελεσιδικία της απόφασης της κύριας δίκης. Το δικαστήριο μπορεί, ακόμη και αυτεπαγγέλτως, να αίρει την προσωρινή δικαστική συμπαράσταση και οποτεδήποτε άλλοτε, αν ο συμπαραστατέος δεν έχει πλέον ανάγκη αυτού του μέτρου.
  Έκθεση της κοινωνικής υπηρεσίας
  ’ρθρ.1674.-Το δικαστήριο, προκειμένου να αποφασίσει την υποβολή ενός προσώπου σε δικαστική συμπαράσταση και το διορισμό δικαστικού συμπαραστάτη, καθώς και όταν πρόκειται να διορίσει προσωρινό δικαστικό συμπαραστάτη, συνεκτιμά την έκθεση της αρμόδιας κοινωνικής υπηρεσίας σχετικά με την αναγκαιότητα του μέτρου και την καταλληλότητα του προσώπου που πρόκειται να διοριστεί δικαστικός συμπαραστάτης ή του σωματείου ή του ιδρύματος, στα οποία πρόκειται να ανατεθεί η δικαστική συμπαράσταση.
  Για την ανάλογη εφαρμογή στην περίπτωση του  παρόντος άρθρου, των οριζομένων στην δεύτερη παράγραφο άρθρ.1646 Α.Κ. και στην τρίτη παράγραφο άρθρ.796 Κ. Πολ. Δικ. βλ. παρ.4 άρθρ.19 Νόμ.2521/1-1 Σεπτ.1997 (ΦΕΚ Α΄174), κατωτ.αριθ.12.
  Δημοσιότητα της απόφασης
  ’ρθρ.1675.-Το διατακτικό της απόφασης για την υποβολή σε δικαστική συμπαράσταση ή για το διορισμό προσωρινού δικαστικού συμπαραστάτη καταχωρίζεται σε ειδικό βιβλίο που τηρείται στη γραμματεία του δικαστηρίου.
  Αποτελέσματα της υποβολής
σε δικαστική συμπαράσταση
  ’ρθρ.1676.-Ανάλογα με την περίπτωση, το δικαστήριο που υποβάλει ένα πρόσωπο σε δικαστική συμπαράσταση, είτε: 1.του να κηρύσσει ανίκανο για όλες ή για ορισμένες δικαιοπραξίες, γιατί  κρίνει ότι   αδυνατεί    να   ενεργεί  γι' αυτές 

αυτοπροσώπως (στερητική δικαστική συμπαράσταση πλήρης ή μερική) είτε 2.ορίζει ότι για την ισχύ όλων ή ορισμένων δικαιοπραξιών του απαιτείται η συναίνεση του δικαστικού συμπαραστάτη (επικουρική δικαστική συμπαράσταση, πλήρης ή μερική) είτε 3.αποφασίζει συνδυασμό των δύο προηγούμενων ρυθμίσεων. Το δικαστήριο δεν δεσμεύεται από την αίτηση, οφείλει, όμως να επιβάλλει στον συμπαραστατούμενο τους ελάχιστους δυνατούς περιορισμούς που απαιτεί το συμφέρον του. Στην περίπτωση της δεύτερης παραγράφου του άρθρ. 1667, το δικαστήριο δεν μπορεί να επιβάλλει, με την αρχική ή την τροποποιητική απόφασή του, περιορισμούς περισσότερους από όσους ζητούνται.
  ’ρθρ.1677.-Με μεταγενέστερη απόφασή του, το δικαστήριο μπορεί να τροποποιεί και αυτεπάγγελτα το είδος και την έκταση της δικαστικής συμπαράστασης.
  ’ρθρ.1678.-Η υποβολή του συμπαραστατουμένου σε καθεστώς πλήρους στέρησης της δικαιοπρρακτικής του ικανότητας πρέπει να ορίζεται στην απόφαση ρητά.
  Αν δεν ορίζεται διαφορετικά στο νόμο ή στη δικαστική απόφαση, ο συμπαραστατούμενος δεν μπορεί να επιχειρεί, αν η δικαστική συμπαράσταση είναι στερητική, αυτοπροσώπως και, αν είναι επικουρική, χωρίς τη συναίνεση του δικαστικού συμπαραστάτη, όσες πράξεις δεν μπορεί να επιχειρεί ο επίτροπος του ανηλίκου χωρίς την άδεια του δικαστηρίου, ούτε να διεξάγει τις συναφείς με αυτές δίκες.
  Επίσης δεν μπορεί, εφόσον δεν του έχει επιτραπεί ρητά, να επιχειρεί μόνο χαριστικές δικαιοπραξίες, να εισπράττει απαιτήσεις και να παρέχει εξόφληση.
  Η διάταξη του άρθρ. 1527 έχει ανάλογη εφαρμογή.
  ’ρθρ.1679.-Όταν το δικαστήριο υποβάλλει τον συμπαραστατούμενο σε συνδυασμό στερητικής και επικουρικής δικαστικής συμπαράστασης, ορίζει ρητά στην απόφασή του ποιες πράξεις δεν μπορεί ο συμπαραστατούμενος να επιχειρεί αυτοπροσώπως και ποιες δεν μπορεί να επιχειρεί χωρίς τη συναίνεση του δικαστικού συμπαραστάτη του. Ο συνδυασμός μπορεί να συνίσταται και στο να αφαιρεί το δικαστήριο από αυτόν τον οποίο υποβάλλει σε επικουρική δικαστική συμπαράσταση, την αυτοπρόσωπη διοίκηση της περιουσίας του, είτε στερώντας του ταυτόχρονα και την ελεύθερη διάθεση των εισοδημάτων από αυτήν είτε όχι, και να την αναθέτει στον δικαστικό συμπαραστάτη.





(Αντί για τη σελ. 192,1983)Σελ. 192,1983(α)
Τεύχος 1349 Σελ. 63
  
Αρμοδιότητες ως προς την επιμέλεια
  ’ρθρ.1680.-Το δικαστήριο μπορεί να αναθέτει στον δικαστικό συμπαραστάτη εν όλω ή εν μέρει και την επιμέλεια του προσώπου του συμπαραστατουμένου. Κατά την άσκηση της επιμέλειας, ο δικαστικός συμπαραστάτης οφείλει να εξασφαλίσει στον συμπαραστατούμενο τη δυνατότητα να διαμορφώνει μόνος του τις προσωπικές του σχέσεις, εφόσον του το επιτρέπει η κατάστασή του.
  Εναρξη αποτελεσμάτων
  ’ρθρ.1681.-Τα αποτελέσματα της δικαστικής συμπαράστασης αρχίζουν αφότου δημοσιευθεί η σχετική απόφαση. Για την έναρξη όμως του λειτουργήματος του δικαστικού συμπαραστάτη απαιτείται τελεσιδικία της απόφασης που τον διορίζει.
  Λειτουργία της δικαστικής συμπαράστασης
  ’ρθρ.1682.-Σε κάθε περίπτωση στερητικής δικαστικής συμπαράστασης έχουν, εφόσον ο νόμος δεν ορίζει διαφορετικά, ανάλογη εφαρμογή οι διατάξεις για την επιτροπεία ανηλίκων. Τα έργα της εποπτείας της δικαστικής συμπαράστασης ασκεί συμβούλιο από τρία έως πέντε μέλη, τα οποία διορίζονται με την ίδια απόφαση που διορίζει τον δικαστικό συμπαραστάτη από συγγενείς ή φίλους του συμπαραστατουμένου (εποπτικό συμβούλιο). Η δεύτερη παράγραφος του άρθρ. 1634 εφαρμόζεται αναλόγως. Στην περίπτωση προσωρινού δικαστικού συμπαραστάτη, τα έργα της εποπτείας της δικαστικής συμπαράστασης ασκεί ο ειρηνοδίκης.
  ’ρθρ.1683.-Η συναίνεση του δικαστικού συμπαραστάτη, από την οποία εξαρτάται η ισχύς ορισμένων ή και όλων των δικαιοπραξιών αυτού που έχει υποβληθεί σε επικουρική δικαστική συμπαράσταση, παρέχεται εγγράφως, μόνο πριν από την επιχείρηση της πράξης. Αν ο δικαστικός συμπαραστάτης αρνείται να συναινέσει, αποφασίζει το δικαστήριο ύστερα από αίτηση του συμπαραστατουμένου. Οι πράξεις του συμπαραστατουμένου, για τις οποίες ο νόμος απαιτεί τη συναίνεση του δικαστικού συμπαραστάτη είναι άκυρες, αν επιχειρήθηκαν χωρίς αυτή τη συναίνεση. Την ακυρότητα προτείνει μόνο ο δικαστικός συμπαραστάτης, ο συμπαραστατούμενος και οι καθολικοί και οι ειδικοί διάδοχοί του.




Σελ. 192,1984(α)
Τεύχος 1349 Σελ. 64

  
Στοιχεία που συνεκτιμώνται
  ’ρθρ.1684.-Ολες οι πράξεις του δικαστικού συμπαραστάτη, του εποπτικού συμβουλίου ή του δικαστηρίου πρέπει να αποβλέπουν στο συμφέρον του συμπαραστατουμένου. Πριν από κάθε ενέργεια η απόφαση, πρέπει να επιδιώκεται η προσωπική επικοινωνία με τον συμπαραστατούμενο και να συνεκτιμάται η γνώμη του.
  ’ρση της δικαστικής συμπαράστασης
  ’ρθρ.1685.-Αν έλειψαν οι λόγοι που την προκάλεσαν η δικαστική συμπαράσταση αίρεται με απόφαση του δικαστηρίου ύστερα από αίτηση των προσώπων που μπορούν να τη ζητήσουν ή και αυτεπαγγέλτως.
  Στην περίπτωση της δεύτερης παραγράφου του άρθρ. 1667, το δικαστήριο αποφασίζει την άρση της δικαστικής συμπαράστασης, κατά την ελεύθερη εκτίμησή του, μόνο όταν το ζητεί ο ίδιος ο συμπαραστατούμενος.
  Η απόφαση που αίρει τη δικαστική συμπαράσταση υποβάλλεται στις διατυπώσεις δημοσιότητας του άρθρ. 1675.
  ’ρθρ.1686.-Αν ο δικαστικός συμπαραστάτης γνωρίζει περιστατικά που δικαιολογούν οποιαδήποτε μεταβολή στο καθεστώς της δικαστικής συμπαράστασης, οφείλει να τα γνωστοποιεί στο δικαστήριο χωρίς καθυστέρηση.
  Ακούσια νοσηλεία
  ’ρθρ.1687.-Όταν η κατάσταση ενός προσώπου που επιβάλλει την ακούσια νοσηλεία του σε μονάδα ψυχικής υγείας, αυτή γίνεται μετά προηγούμενη άδεια του δικαστηρίου και κατά τις διατάξεις ειδικών νόμων.
  Δικαστική συμπαράσταση όσων εκτίουν
ποινή στερητική της ελευθερίας
  ’ρθρ.1688.-Με δικαστική απόφαση μπορεί να υποβληθεί σε επικουρική δικαστική συμπαράσταση, και όποιος εκτίει ποινή στερητική της ελευθερίας του τουλάχιστον δύο ετών. Η δικαστική συμπαράσταση κηρύσσεται μόνο με αίτηση του προσώπου που εκτίει την ποινή και μόνο για τις πράξεις που αυτός προσδιόρισε στην αίτησή του.

  
ΚΕΦΑΛΑΙΟ ΔΕΚΑΤΟ ΕΒΔΟΜΟ
  ΔΙΚΑΣΤΙΚΗ ΕΠΙΜΕΛΕΙΑ ΞΕΝΩΝ
ΥΠΟΘΕΣΕΩΝ
  Περίπτωση απουσίας ενηλίκου
  ’ρθρ.1689.-Αν απουσιάζει ενήλικος και είναι άγνωστος ο τόπος της διαμονής του, εφόσον η περιουσία του έχει ανάγκη από επιμέλεια, το δικαστήριο διορίζει και αυτεπαγγέλτως επιμελητή για τη διοίκηση της περιουσίας του. Το ίδιο ισχύει και αν ο απών έχει γνωστή διανομή, εμποδίζεται όμως να επιστρέψει και να φροντίσει για την περιουσία του.
  Αν ο απών έχει αντιπρόσωπο, επιμελητής διορίζεται μόνο αν οι περιστάσεις επιβάλλουν να ανακληθεί η εξουσία του αντιπροσώπου.
  ’ρθρ.1690.-Το δικαστήριο μπορεί να διορίσει, για τον απόντα επιμελητή και για ειδική μόνο υπόθεση.
  Δικαστική επιμέλεια για χάρη αγνώστου
ή αβέβαιου κυρίου
  ’ρθρ.1691.-Αν δεν είναι γνωστό ή είναι αβέβαιο ποιος είναι ο κύριος μιας υπόθεσης και αυτή έχει ανάγκη από φροντίδα, το δικαστήριο μπορεί και αυτεπαγγέλτως να διορίσει για την υπόθεση αυτή επιμελητή για χάρη του κυρίου της.
  ’ρθρ.1692.-Επιμελητής σύμφωνα με το προηγούμενο άρθρου μπορεί να διοριστεί, για το χρονικό διάστημα έως την επαγωγή της κληρονομίας, και υπέρ καταπιστευματοδόχου που δεν έχει ακόμα συλληφθεί η που ο προσδιορισμός του προσώπου του έχει εξαρτηθεί στη διαθήκη από μελλοντικό γεγονός.
  Εφαρμογή διατάξεων για την επιτροπεία
  ’ρθρ.1693.-Σε όλες τις περιπτώσεις αυτού του κεφαλαίου έχουν κατά τα λοιπά ανάλογη εφαρμογή οι διατάξεις για την επιτροπεία ανηλίκων, εφόσον δεν ορίζεται με ειδική διάταξη διαφορετικά. Την εποπτεία ασκεί ο ειρηνοδίκης.
  ’ρση της δικαστικής επιμέλειας
  ’ρθρ.1694.-Η δικαστική επιμέλεια αίρεται με απόφαση του δικαστηρίου, μόλις εκλείψουν οι λόγοι που την επέβαλαν.
  Η δικαστική επιμέλεια για μία μόνο υπόθεση αίρεται αυτοδικαίως μόλις περατωθεί η υπόθεση αυτή. Αυτοδικαίως αίρεται επίσης η δικαστική επιμέλεια της περιουσίας απόντος αν αυτός κηρυχτεί άφαντος".
  Με το άρθρ. 13 Νόμ.2447/19-30 Δεκ. 1996 (ΦΕΚ Α΄ 278), κατωτ. αριθ. 11, τα κεφάλαια δέκατο έκτο (άρθρ. 1686-1700), δέκατο έβδομο (1701-1704) και δέκατο όγδοο (1705-1709), που αναφέροντο στην επιτροπεία απαγορευμένων, την επιτροπεία απόντος και τη 

δικαστική αντίληψη καταργήθηκαν και στη θέση τους καθώς και στη θέση των διατάξεων του δέκατου πέμπτου κεφαλαίου (άρθρ. 1666 έως 1685), που αναφέροντο στην κηδεμονία χειραφέτων ανηλίκων και είχαν καταργηθεί με το άρθρ. 21 Νόμ. 1329/1983, τέθηκαν τα παραπάνω δύο νέα Κεφάλαια δέκατο έκτο και δέκατο έβδομο
  ΒΙΒΛΙΟ ΠΕΜΠΤΟ
  ΚΛΗΡΟΝΟΜΙΚΟ ΔΙΚΑΙΟ
  ΚΕΦΑΛΑΙΟ ΠΡΩΤΟ
  Η ΚΛΗΡΟΝΟΜΙΚΗ ΔΙΑΔΟΧΗ ΓΕΝΙΚΑ
  Aρθρο 1710
  Έννοια
  Κατά το θάνατο του προσώπου η περιουσία του ως σύνολο (κληρονομία) περιέρχεται από το νόμο ή από διαθήκη σε ένα ή περισσότερα πρόσωπα (κληρονόμοι) 
  Η κληρονομική διαδοχή από το νόμο επέρχεται όταν δεν υπάρχει διαθήκη, η όταν η διαδοχή από διαθήκη ματαιωθεί ολικά ή μερικά.
  Ύπαρξη κληρονόμου
  " ’ρθρ.1711.-Κληρονόμος μπορεί να γίνει εκείνος που κατά το χρόνο της επαγωγής βρίσκεται στη ζωή ή έχει τουλάχιστον συλληφθεί. Κληρονόμος μπορεί να γίνει και το τέκνο που γεννήθηκε ύστερα από μεταθανάτια τεχνητή γονιμοποίηση. Χρόνος της επαγωγής είναι ο χρόνος θανάτου του κληρονομουμένου."
  Το άρθρ.1711 αντικαταστάθηκε ως άνω από την παρ.1 άρθρου τρίτου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ΄Αρθρο 1712
  Περιεχόμενο διαθήκης
  Ο κληρονομούμενος μπορεί να εγκαταστήσει κληρονόμο με μονομερή διάταξη αιτία θανάτου (διαθήκη, διάταξη τελευταίας βούλησης)
  ’ρθρο 1713
  Ο κληρονόμος μπορεί με διαθήκη, χωρίς να εγκαταστήσει σ' αυτήν κληρονόμο, να αποκλείσει από την εξ αδιαθέτου διαδοχή ορισμένο συγγενή ή το σύζυγο, με την επιφύλαξη των διατάξεων για τη νόμιμη μοίρα.
  ’ρθρο 1714
  Ο κληρονομούμενος μπορεί με διαθήκη να προσπορίσει σε κάποιον περιουσιακή ωφέλεια, χωρίς να τον εγκαταστήσει κληρονόμο (κληροδοσία)
  
(Αντί για τη σελ. 192,199(α) Σελ. 192,199(β)
Τεύχος 1396 Σελ. 29
  
’ρθρο 1715
  Ο κληρονομούμενος μπορεί με διαθήκη να υποχρεώσει το κληρονόμο ή τον κληροδόχο σε παροχή, χωρίς να προσπορίσει σε άλλον δικαίωμα σ' αυτή την παροχή (τρόπος).
  ΚΕΦΑΛΑΙΟ ΔΕΥΤΕΡΟ
  Σύνταξη, ανάκληση και δημοσίευση διαθηκών
  ’ρθρο 1716
  Αυτοπρόσωπη σύνταξη
  Η διαθήκη συντάσσεται μόνο αυτοπροσώπως και μόνο κατά τις διατυπώσεις που ορίζονται στο νόμο
  ’ρθρο 1717
  Συνδιαθήκη
  Περισσότερα πρόσωπα δεν μπορούν να συντάξουν διαθήκη με την ίδια πράξη.
  ’ρθρο 1718
  Διαθήκη για τη σύνταξη της οποίας δεν τηρήθηκαν οι διατάξεις των άρθρων 1719 έως 1757, είναι άκυρη, εφόσον ο νόμος δεν ορίζει διαφορετικά
  Ανίκανοι
  "’ρθρ.1719.-Ανίκανοι να συντάσσουν διαθήκη είναι: 1.οι ανήλικοι 2.όσοι βρίσκονται σε δικαστική συμπαράσταση με πλήρη στέρηση της δικαιοπρακτικής τους ικανότητας ή με ρητή στέρηση της ικανότητας να συντάσσουν διαθήκη 3.όσοι κατά το χρόνο της σύνταξης της διαθήκης δεν έχουν συνείδηση των πράξεών του ή βρίσκονται σε ψυχική ή διανοητική διαταραχή που περιορίζει αποφασιστικά την λειτουργία της βούλησής τους. Η ανικανότητα των συμπαραστατουμένων αρχίζει από τη στιγμή που υποβλήθηκε η αίτηση ή συντάχθηκε πράξη για την αυτεπάγγελτη εισαγωγή της υπόθεσης προς συζήτηση, με βάση τις οποίες διατάχθηκε η υποβολή στη δικαστική συμπαράσταση".
  Το άρθρ. 1719 αντικαταστάθηκε ως άνω από το άρθρ. 30 Νόμ 2247/19-30 Δεκ. 1996 (ΦΕΚ Α΄ 278), κατωτ. αριθ. 11.
  
  
  
  
  
  
  
  
Σελ. 192,200(β)
Τεύχος 1396 Σελ. 30
  
"’ρθρ.1720.-Αν ο συμπαραστατούμενος, από τον οποίο αφαιρέθηκε (ή έχει αφαιρεθεί) ρητά η ικανότητα να συντάσσει διαθήκη, συνέταξε διαθήκη προτού καταστεί τελεσίδικη η απόφαση που τον υπέβαλε στη δικαστική συμπαράσταση, η μεταγενέστερη τελεσιδικία της απόφασης δεν επιδρά στο κύρος της διαθήκης, αν ο διαθέτης πεθάνει πριν από την τελεσιδικία. Το ίδιο ισχύει, αν τοπρόσωπο του προηγούμενου εδαφίου συνέταξε διαθήκη μετά την υποβολή της αίτησης για άρση της δικαστικής συμπαράστασης ή την έκδοση της πράξης με την οποία εισάγεται αυτεπαγγέλτως η υπόθεση της άρσης στο δικαστήριο και η άρση έγινε σύμφωνα με την αίτηση ή την πράξη"
  Το άρθρ.1720 αντικαταστάθηκε ως άνω από το άρθρ. 30 Νόμ. 2447/19-30 Δεκ. 1996 (ΦΕΚ Α΄ 278), κατωτ. αριθ. 11.
  ’ρθρο 1721
  Ιδιόγραφη διαθήκη
  Η ιδιόγραφη διαθήκη γράφεται ολόκληρη με το χέρι του διαθέτη, χρονολογείται και υπογράφεται απ' αυτόν. Από τη χρονολογία πρέπει να προκύπτει η ημέρα, ο μήνας και το έτος.
  Η ιδιόγραφη διαθήκη δεν υποβάλλεται σε κανέναν άλλο τύπο.
  Ψευδής ή εσφαλμένη χρονολογία δεν επάγεται μόνη της ακυρότητα της ιδιόγραφης διαθήκης.
  Απλές προσθήκες σε περιθώριο ή σε υστερόγραφο υπογράφονται από το διαθέτη, διαφορετικά θεωρούνται σαν να μην έχουν γραφεί. Διαγραφές, παραγραφές, ξύσματα ή άλλα τέτοια  εξωτερικά ελαττώματα βεβαιώνονται από το δικαστήριο που δημοσίευσε τη διαθήκη και μπορούν, κατά την κρίση του δικαστηρίου να επιφέρουν ολικά ή μερικά την ακυρότητα της διαθήκης.
  ’ρθρο 1722
  Κατάθεση ιδιόγραφης
  Η ιδιόγραφη διαθήκη μπορεί να κατατεθεί από το διαθέτη σε συμβολαιογράφο για φύλαξη κατά τις κοινές διατάξεις για την κατάθεση των εγγράφων.

  
Αρθρο 1723
  Ανίκανος για ιδιόγραφη
  Όποιος δεν είναι ικανός να διαβάζει χειρόγραφα δεν μπορεί να συντάξει ιδιόγραφη διαθήκη.
  ’ρθρο 1724
  Δημόσια διαθήκη
  Η δημόσια διαθήκη συντάσσεται με δήλωση από το διαθέτη της τελευταίας του βούλησης ενώπιον συμβολαιογράφου ενώ είναι παρόντες τρείς μάρτυρες ή δεύτερος συμβολαιογράφος και ένας μάρτυρας, και κατά τις διατάξεις των άρθρων 1725 έως 1737.
  ’ρθρο 1725
  Πρόσωπα που συμπράττουν
  Ως συμβολαιογράφος ή μάρτυρας δεν μπορεί να συμπράξει για τη σύνταξη διαθήκης: 1.ο σύζυγος ή αυτός που διετέλεσε σύζυγος του διαθέτη. 2.ο συγγενής του διαθέτη σε ευθεία γραμμή ή έως και τον τρίτο βαθμό σε πλάγια γραμμή εξ αίματος ή εξ αγχιστείας.
  ’ρθρο 1726
  Ως συμβολαιογράφος ή μάρτυρας δεν μπορεί να συμπράξει για τη σύνταξη διαθήκης ο τιμώμενος με αυτήν ή αυτός που διορίζεται με αυτήν εκτελεστής, ή όποιος βρίσκεται προς κάποιο τιμώμενο ή διοριζόμενο ως εκτελεστή στη διαθήκη σε κάποια από τις σχέσεις που αναφέρονται στο προηγούμενο άρθρο.
  Η σύμπραξη προσώπου που αποκλείεται κατά την προηγούμενη παράγραφο συνεπάγεται μόνο την ακυρότητα της διάταξης υπέρ του τιμώμενου προσώπου ή υπέρ του εκτελεστή.
  ’ρθρο 1727
  Ως δεύτερος συμβολαιογράφος ή μάρτυρας δεν μπορεί να συμπράξει στη σύνταξη της διαθήκης όποιος διατελεί προς τον συμβολαιογράφο που συντάσσει τη διαθήκη σε κάποια σχέση απ' αυτές που αναφέρονται στο άρθρο 1725.
  Οι μάρτυρες και ο δεύτερος συμβολαιογράφος δεν πρέπει να έχουν μεταξύ τους κάποια σχέση απ΄ αυτές που αναφέρονται στο άρθρο 1725 η παράβαση όμως της διάταξης της παραγράφου αυτής δεν επιφέρει ακυρότητα της διαθήκης.
  ’ρθρο 1728
  Ως μάρτυρες για σύνταξη διαθήκης δεν μπορούν να συμπράττουν: 1.όποιοι δεν έχουν καθόλου όραση η ακοή 2.οι γραφείς ή οι υπηρέτες του συμβολαιογράφου 3.οι ανήλικοι (4.οι γυναίκες).
  Δεν πρέπει να προσλαμβάνονται ως μάρτυρες για σύνταξη της διαθήκης οι αλλοδαποί και όσοι δεν έχουν την ικανότητα να μαρτυρούν  σε συμβόλαια, εφόσον διαρκεί αυτή η ανικανότητα η παράβαση όμως της διάταξης της παραγράφου αυτής δεν επιφέρει ακυρότητα της διαθήκης.
  
’ρθρο 1729
  Συμβολαιογράφος που αγνοεί το
διαθέτη ή τους μάρτυρες.
  Ο διαθέτης και οι μάρτυρες πρέπει να είναι γνωστοί στο συμβολαιογράφο που συντάσσει τη διαθήκη.
  Αν ο διαθέτης, σύμφωνα με τη βεβαίωση του συμβολαιογράφου, δεν είναι γνωστός σ' αυτόν, οι μάρτυρες πρέπει να βεβαιώσουν την ταυτότητα του διαθέτη.
  Αν για τη σύνταξη της διαθήκης συμπράττει και άλλος συμβολαιογράφος, αρκεί ο διαθέτης να είναι γνωστός σ' αυτόν.
  Μόνη η απόδειξη ότι ο συμβολαιογράφος αγνοούσε στην πραγματικότητα το διαθέτη ή τους μάρτυρες, ή ότι οι μάρτυρες αγνοούσαν το διαθέτη, ή ότι δεν βεβαίωσαν την ταυτότητά του, δεν επιφέρει ακυρότητα της διαθήκης.
  ’ρθρο 1730.
  Δήλωση της θέλησης του διαθέτη.
  Ο διαθέτης δηλώνει προφορικά την τελευταία του βούληση ενώπιον του συμβολαιογράφου και των λοιπών προσώπων που συμπράττουν. Ο διαθέτης μπορεί να υπαγορεύει από σχέδιο ή να κάνει χρήση σημειώσεων.
  Τα πρόσωπα που συμπράττουν κατά τη σύνταξη της διαθήκης πρέπει να είναι παρόντα σε όλη τη διάρκεια της πράξης.
  Απαγορεύεται η παρουσία κατά τη σύνταξη της διαθήκης οποιουδήποτε άλλου εκτός από το διαθέτη και τα πρόσωπα που συμπράττουν. 
  ’ρθρο 1731.
  Όρκιση μαρτύρων.
  Οι μάρτυρες ορκίζονται ενώπιον του συμβολαιογράφου και του διαθέτη ότι θα τηρήσουν μυστικές τις διατάξεις της διαθήκης έως τη δημοσίευσή της. Η παράβαση της διάταξης αυτής δεν επιφέρει ακυρότητα της διαθήκης.
  
  
  
  
  
  
  
  
  
  
(Αντί για τη σελ. 192,201) Σελ. 192,201(α)
Τεύχος 1256-Σελ. 19
  
’ρθρο 1732
  Πράξη για τη δημόσια διαθήκη
  Για τη διαθήκη συντάσσεται πράξη, που πρέπει να περιέχει: 1.την ημέρα, το μήνα, το έτος και τον τόπο της σύνταξης της 2.τον προσδιορισμό του διαθέτη, ώστε να μη γεννιέται αμφιβολία για την ταυτότητά του 3.το όνομα και επώνυμο του συμβολαιογράφου και των λοιπών προσώπων που συμπράττουν καθώς επίσης, χωρίς όμως ποινή ακυρότητας, την έδρα του συμβολαιογράφου και το επάγγελμα και την κατοικία των λοιπών προσώπων που συμπράττουν 4.τη δήλωση της τελευταίας βούλησης του διαθέτη και τη μνεία ότι τηρήθηκαν όσα προβλέπονται στο άρθρο 1730.
  Η πράξη πρέπει να μνημονεύει ότι τηρήθηκαν όσα προβλέπονται στα άρθρα 1729 και 1731 η παράλειψη όμως της διατύπωσης της παραγράφου αυτής δεν επιφέρει ακυρότητα της διαθήκης.
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
Σελ.192,202(α)
  
  

’ρθρο 1733
  Ανάγνωση και υπογραφή της πράξης
  Η πράξη πρέπει να διαβιβαστεί στο διαθέτη, ενώ ακούν τα πρόσωπα που συμπράττουν, και να βεβαιωθεί σ' αυτήν ότι αυτό έγινε.
  Η πράξη πρέπει να υπογραφεί από το διαθέτη και από τα πρόσωπα που συμπράττουν. Πράξεις με περισσότερα φύλλα πρέπει να υπογράφονται και στο τέλος κάθε φύλλου. Αν ο διαθέτης δηλώσει ότι δεν μπορεί να υπογράψει, η υπογραφή του αναπληρώνεται από τη βεβαίωση της δήλωσης αυτής στην πράξη.
  ’ρθρο 1734
  ’λλες διατυπώσεις
  Οι γενικές διατάξεις για τα συμβολαιογραφικά έγγραφα εφαρμόζονται και στη δημόσια διαθήκη, εφόσον δεν ορίζεται διαφορετικά.
  ’ρθρο 1735
  Διαθέτης κουφός
  Αν ο διαθέτης δηλώσει ότι είναι κουφός, πρέπει επιπλέον να δοθεί σ' αυτόν η πράξη για να τη διαβάσει και να βεβαιωθεί στην πράξη ότι αυτό έγινε.
  ’ρθρο 1736
  Αν ο διαθέτης δηλώσει ότι είναι κουφός και δεν μπορεί να διαβάζει χειρόγραφα, η διαθήκη συντάσσεται ενώπιον πέντε μαρτύρων ή δεύτερου συμβολαιογράφου και τριών μαρτύρων.
  ’ρθρο 1737
  Διαθέτης που αγνοεί την ελληνική γλώσσα
  Αν ο διαθέτης κατά την πεποίθηση του συμβολαιογράφου αγνοεί την ελληνική γλώσσα, ή αν ο διαθέτης δηλώσει ότι αγνοεί τα ελληνικά, προσλαμβάνεται διερμηνέας. Ως προς το διερμηνέα εφαρμόζονται αναλόγως οι διατάξεις των άρθρων 1725 έως 1728 για τους μάρτυρες.
  Ο διερμηνέας πρέπει να ορκιστεί ότι θα διερμηνεύσει πιστά τη θέληση του διαθέτη, και να μεταφράσει την πράξη, πριν από την υπογραφή, στη γλώσσα που εκφράζεται ο διαθέτης ενώ οι άλλοι θα ακούουν.
  Ο διερμηνέας πρέπει να είναι της εκλογής του διαθέτη και να ορκιστεί ότι θα τηρήσει μυστικές τις διατάξεις της διαθήκης έως τη δημοσίευση της η παράβαση όμως αυτή δεν επιφέρει ακυρότητα της διαθήκης.
  Η πράξη πρέπει εκτός από όσα ορίζονται στα άρθρα 1732 και 1733 να περιέχει το όνομα και το επώνυμο του διερμηνέα και τη βεβαίωση ότι τηρήθηκαν όσα ορίζονται στις παραγράφους 1 και 2 του άρθρου  αυτού, και να υπογράφει και από το διερμηνέα. Πρέπει επίσης, χωρίς όμως ποινή ακυρότητας της διαθήκης, να περιέχει ότι τηρήθηκαν όσα ορίζονται στην παράγραφο 3 του άρθρου αυτού.
  ’ρθρο 1738
  Μυστική διαθήκη
  Για την κατάρτιση μυστικής διαθήκης ο διαθέτης εγχειρίζει στο συμβολαιογράφο, ενώ είναι παρόντες τρείς μάρτυρες, ή δεύτερος συμβολαιογράφος και ένας μάρτυρας, έγγραφο δηλώνοντας προφορικά ότι περιέχει την τελευταία του βούληση.
  ’ρθρο 1739
  Οι διατάξεις των άρθρων 1725 έως 1729 για το συμβολαιογράφο και τα λοιπά πρόσωπα που συμπράττουν εφαρμόζονται  και στη μυστική διαθήκη.
  
’ρθρο 1740
  Το έγγραφο που εγχειρίζεται
  Το έγγραφο που εγχειρίζεται, γραμμένο από το διαθέτη ή από άλλο πρόσωπο πρέπει, με την επιφύλαξη της περίπτωσης του άρθρου 1744, να φέρει την υπογραφή του διαθέτη. Αν είναι γραμμένο ολικά ή μερικά από άλλον, πρέπει να φέρει την υπογραφή του διαθέτη και σε κάθε ημίφυλλο.
  Η διάταξη του άρθρου 1721 παρ. 4 εφαρμόζεται και εδώ.
  ’ρθρο 1741
  Σφράγιση
  Το έγγραφο που εγχειρίζεται, ή το περικάλυμμά του, αν δεν είναι σφραγισμένο έτσι που να μην μπορεί να ανοιχτεί χωρίς ρήξη ή βλάβη του σφραγίσματος, πρέπει να σφραγιστεί με τέτοιο τρόπο μπροστά στο διαθέτη και στα πρόσωπα που συμπράττουν.
  ’ρθρο 1742
  Σημείωση στο έγγραφο
  Στο έγγραφο που είναι σφραγισμένο ή που σφραγίζεται κατά το προηγούμενο άρθρο, ή στο περικάλυμμά του, ο συμβολαιογράφος πρέπει να σημειώσει το όνομα και το επώνυμο του διαθέτη και τη χρονολογία της εγχείρισης, και η σημείωση αυτή πρέπει να υπογραφεί από το διαθέτη και τα πρόσωπα που συμπράττουν. Αν ο διαθέτης δηλώσει ότι δεν μπορεί να υπογράψει, η υπογραφή του αναπληρώνεται από τη βεβαίωση της δήλωσης αυτής στη σημείωση.
  Η διάταξη του άρθρου 1730 παρ. 2 εφαρμόζεται και σ' αυτή την περίπτωση.
  ’ρθρο 1743
  Πράξη για τη μυστική διαθήκη
  Για την κατάρτιση της μυστικής διαθήκης πρέπει συνταχθεί πράξη.
  Στην πράξη αυτή εφαρμόζονται αναλόγως οι διατάξεις των άρθρων 1732 παρ. 1 αριθ. 1, 2, 3 1733, 1734 και 1735.
  Στην πράξη πρέπει να βεβαιώνεται επίσης ότι τηρήθηκαν όσα ορίζονται στα άρθρα 1730 παρ. 2, 1738, 1741 και 1742.
  Ο συμβολαιογράφος πρέπει να σημειώνει στο έγγραφο που του εγχειρίστηκε ή στο περικάλυμμά του και τον αριθμό της πράξης και να τα προσαρτήσει στην πράξη η παράβαση όμως των διατάξεων της παραγράφου αυτής δεν επιφέρει ακυρότητα της διαθήκης.
  ’ρθρο 1744
  Διαθέτης που δεν μπόρεσε να υπογράψει
  Αν ο διαθέτης δηλώσει ότι μπορεί να διαβάζει χειρόγραφα αλλά δεν μπορεί να γράψει ή ότι δεν μπόρεσε να θέσει την υπογραφή του στο έγγραφο που περιέχει την τελευταία  του βούληση, πρέπει επιπλέον να δηλώσει ενώπιον του συμβολαιογράφου και των προσώπων που συμπράττουν ότι το διάβασε και να διευκρινίσει την αιτία που τον εμπόδισε να υπογράψει. Όλα αυτά πρέπει να βεβαιωθούν στη πράξη.
  
  
(Μετά τη σελ. 192,202) Σελ. 192,203
Τεύχος Ζ12-Σελ. 105
  
’ρθρο 1745
  Διαθέτης άλαλος ή κωφάλαλος
  Όποιος κατά την πεποίθηση του συμβολαιογράφου είναι άλαλος ή κωφάλαλος ή από άλλο λόγο εμποδίζεται να μιλάει μπορεί να συντάξει μυστική διαθήκη. Για το σκοπό αυτό πρέπει να γράψει επάνω στο έγγραφο που εγχειρίζεται ή επάνω στο περικάλυμμα που το περιέχει, ιδιοχείρως τη δήλωση ότι το έγγραφο είναι η διαθήκη του, και αν το έγγραφο γράφηκε από άλλον, και ότι το διάβασε ο διαθέτης. 
  Αυτή η δήλωση πρέπει να γραφεί από το διαθέτη ενώπιον του συμβολαιογράφου και των λοιπών προσώπων που συμπράττουν και να βεβαιωθεί αυτό στην πράξη.
  ’ρθρο 1746
  Διαθέτης που αγνοεί την ελληνική γλώσσα
  Αν ο διαθέτης κατά την πεποίθηση του συμβολαιογράφου αγνοεί την ελληνική γλώσσα ή δηλώσει ότι αγνοεί τα ελληνικά, εφαρμόζονται αναλόγως και στη μυστική διαθήκη οι διατάξεις του άρθρου 1737.
  ’ρθρο 1747
  Μυστική που ισχύει ως ιδιόγραφη
  Μυστική διαθήκη άκυρη ισχύει ως ιδιόγραφη, αν είναι έγκυρη ως ιδιόγραφη.
  ’ρθρο 1748
  Ανίκανος για μυστική
  Όποιος δεν είναι ικανός να διαβάζει δεν μπορεί να συντάξει μυστική διαθήκη.
  ’ρθρο 1749
  Διαθήκη σε πλοίο
  Όποιος βρίσκεται σε ελληνικό πλοίο κατά τη διάρκεια θαλασσινού ταξιδιού μπορεί να συντάξει διαθήκη με προφορική δήλωση που γίνεται: σε πολεμικά πλοία ενώπιον του προϊσταμένου της οικονομικής υπηρεσίας και αν δεν υπάρχει ή εμποδίζεται, ενώπιον του κυβερνήτη ή αυτού που τον αναπληρώνει. στα λοιπά πλοία η δήλωση γίνεται ενώπιον του πλοιάρχου και, αν δεν υπάρχει ή εμποδίζεται, ενώπιον του αναπληρωτή του.
  ’ρθρο 1750
  Στα πολεμικά πλοία η διαθήκη του προϊσταμένου της οικονομικής υπηρεσίας μπορεί να συνταχθεί κατά τις περιστάσεις που αναφέρονται στο προηγούμενο άρθρο ενώπιον του κυβερνήτη ή αυτού που τον αναπληρώνει, η διαθήκη του κυβερνήτη, αν δεν υπάρχει προϊστάμενος της οικονομικής υπηρεσίας ή αυτός κωλύεται, ενώπιον εκείνου που έρχεται μετά τον κυβερνήτη κατά την τάξη της υπηρεσίας. Στα εμπορικά πλοία η διαθήκη του πλοιάρχου μπορεί να συνταχθεί κατά τις ίδιες περιστάσεις ενώπιον εκείνου που έρχεται ύστερα απ' αυτόν στην τάξη της υπηρεσίας.
  ’ρθρο 1751
  Η διαθήκη κατά τη διάρκεια του θαλασσινού ταξιδιού συντάσσεται πάντοτε ενώπιον δύο μαρτύρων. Για την κατάρτιση της διαθήκης πρέπει να συνταχθεί έγγραφο. Στο έγγραφο γίνεται μνεία της τυχόν έλλειψης ή του κωλύματος εκείνου που είναι αρμόδιος να συντάξει τη διαθήκη πριν από εκείνον που τη συντάσσει, η παράβαση όμως της διατύπωσης αυτής δεν επιφέρει ακυρότητα της 
  
Σελ. 192,204
Τεύχος Ζ12-Σελ. 106

διαθήκης. Η υπογραφή του ενός από τους μάρτυρες είναι απαραίτητη, αν ο άλλος μάρτυρας δεν μπορεί να υπογράψει από άγνοια ή άλλο κώλυμα, αυτό μνημονεύεται καθώς και η αιτία του. Κατά τα λοιπά εφαρμόζονται αναλόγως και στην παρούσα διαθήκη οι διατάξεις των άρθρων 1725 έως 1737.
  ’ρθρο 1752
  Οι διατάξεις για διαθήκη κατά τη διάρκεια θαλασσινού ταξιδιού δεν εφαρμόζονται, αν το πλοίο βρίσκεται μέσα σε ελληνικό λιμάνι, στο οποίο υπάρχει συμβολαιογράφος, εκτός αν, σύμφωνα με βεβαίωση στη διαθήκη εκείνου που τη συντάσσει, ο διαθέτης δεν μπορεί να αποβιβαστεί.
  ’ρθρο 1753
  Διαθήκη σε εκστρατεία
  Οι στρατιωτικοί και γενικά όσοι κατά τις διατάξεις της στρατιωτικής ποινικής νομοθεσίας υπάγονται στην αρμοδιότητα των στρατοδικείων σε εκστρατεία μπορούν, σε περίπτωση εκστρατείας, αποκλεισμού ή πολιορκίας ή αιχμαλωσίας να δηλώσουν την τελευταία τους βούληση προφορικά ενώπιον αξιωματικού, με την παρουσία άλλου αξιωματικού ή με την παρουσία δύο μαρτύρων. Αν πρόκειται για τραυματίες ή ασθενείς, τον αξιωματικό που συντάσσει τη διαθήκη μπορεί να αντικαταστήσει διευθυντής νοσοκομείου που λειτουργεί με έγκριση του Κράτους.
  Για τα πρόσωπα που συμπράττουν εφαρμόζονται αναλόγως οι διατάξεις των άρθρων 1725 έως 1728
  ’ρθρο 1754
  Για την κατάρτιση της διαθήκης κατά το προηγούμενο άρθρο συντάσσεται έγγραφο. Το έγγραφο που φέρει και τη χρονολογία της σύνταξής του, διαβάζεται στο διαθέτη ενώ ακούουν τα πρόσωπα που συμπράττουν και βεβαιώνεται ότι αυτό έγινε, το έγγραφο υπογράφεται από το διαθέτη, απ' αυτόν που συντάσσει τη διαθήκη και από τα λοιπά πρόσωπα που συμπράττουν. Αν ο διαθέτης δηλώσει ότι δεν μπορεί να γράψει, η υπογραφή του αναπληρώνεται με τη βεβαίωση της δήλωσης αυτής στο έγγραφο. Η υπογραφή του ενός από τους μάρτυρες είναι απαραίτητη, αν ο άλλος μάρτυρας δηλώσει ότι δεν μπορεί να γράψει, η υπογραφή του αναπληρώνεται με τη βεβαίωση της δήλωσης αυτής στο έγγραφο. Αυτή η διαθήκη δεν υπόκειται σε καμία άλλη διατύπωση.
  ’ρθρο 1755
  Όσοι βρίσκονται σε πολεμικό πλοίο που μετέχει σε εκστρατεία, μπορούν να συντάξουν διαθήκη και κατά τις διατάξεις για διαθήκη σε εκστρατεία.
  ’ρθρο 1756
  Διατάξεις υπέρ αξιωματικών του πλοίου.
  Διατάξεις υπέρ αξιωματικών του πλοίου που δεν είναι συγγενείς ή αγχιστείς του διαθέτη, είναι άκυρες, εφόσον περιέχονται σε διαθήκη που συντάχθηκε κατά τη διάρκεια του θαλασσινού ταξιδιού.
  Το ίδιο ισχύει και αν τέτοιες διατάξεις περιέχονται σε διαθήκη ιδιόγραφη που συντάχθηκε κάτω από τις ίδιες περιστάσεις.

  
’ρθρο 1757.
  Διαθήκη αυτού που βρίσκεται σε αποκλεισμό
  Όποιος διαμένει σε τόπο, που εξαιτίας, επιδημίας ή άλλων έκτακτων περιστάσεων είναι αποκλεισμένος με τέτοιο τρόπο, ώστε να είναι αδύνατη η σημαντικά δύσκολη η σύνταξη διαθήκης δημόσιας ή μυστικής κατά τις συνήθεις διατυπώσεις, μπορεί να συντάξει διαθήκη ενώπιον συμβολαιογράφου, ειρηνοδίκη, δημάρχου, δημαρχικού παρέδρου, προϊσταμένου κοινότητας, αστυνόμου, διευθυντή νοσοκομείου η λοιμοκαθαρτηρίου ή υγειονόμου στη σύνταξη της οποίας τηρούνται κατά τα λοιπά οι διατάξεις για τη διαθήκη κατά τη διάρκεια θαλασσινού ταξιδιού.
  Σ' αυτή τη διαθήκη μπορούν να είναι μάρτυρες και γυναίκες, ακόμη και ανήλικοι, που έχουν όμως, συμπληρώσει το δέκατο έκτο έτος.
  ’ρθρο 1758.
  Χρονικό όριο ισχύος έκτακτης διαθήκης
  Διαθήκη που έχει συνταχθεί κατά τα άρθρα 1749 έως 1757 (έκτακτη διαθήκη) θεωρείται ότι δεν έχει συνταχθεί, αν πέρασαν τρείς μήνες, αφότου έπαψαν για το διαθέτη οι περιστάσεις οι οποίες δικαιολογούν τη σύνταξή της και ο διαθέτης ζει ακόμη.
  Η έναρξη και η διαδρομή της προθεσμίας αναστέλλονται εφόσον ο διαθέτης δεν είναι σε κατάσταση να συντάξει διαθήκη δημόσια ή μυστική με τις συνήθεις διατυπώσεις.
  ’ρθρο 1759.
  Αν στην περίπτωση της έκτακτης διαθήκης ο διαθέτης, πριν από την παρέλευση της προθεσμίας του προηγούμενου άρθρου, βρεθεί πάλι κάτω από τις ίδιες περιστάσεις, η προθεσμία διακόπτεται, έτσι ώστε μετά την παρέλευσή τους αρχίζει να τρέχει πάλι ολόκληρη η προθεσμία.
  ’ρθρο 1760.
  Εκείνος που συντάσσει έκτακτη διαθήκη υπενθυμίζει στο διαθέτη ότι η ισχύς της διαρκεί τρείς μήνες και γίνεται σχετική μνεία στην πράξη. Η παράλειψή της όμως δεν επιφέρει ακυρότητα της διαθήκης.
  ’ρθρο 1761.
  Παράδοση έκτακτης
  Εκείνος που έχει συντάξει έκτακτη διαθήκη την παραδίνει σε συμβολαιογράφο στην Ελλάδα ή σε ελληνική προξενική αρχή στο εξωτερικό.
  Εκείνος που παραδίνει τη διαθήκη οφείλει συγχρόνως να γνωστοποιήσει στο συμβολαιογράφο ή στην προξενική αρχή τον τυχόν θάνατο του διαθέτη και κάθε άλλη γνωστή σ' αυτόν πληροφορία για τον τόπο της τελευταίας κατοικίας ή διαμονής του διαθέτη, σχετική μνεία γίνεται στην πράξη της παράδοσης.
  Για την παράδοση της διαθήκης συντάσσεται σε απλό χαρτί πράξη που υπογράφεται απ' αυτόν που παραλαμβάνει και απ' αυτόν που παραδίνει τη διαθήκη. Αντίγραφο της πράξης αυτής έχει υποχρέωση ο συμβολαιογράφος ή η προξενική αρχή που παρέλαβε τη διαθήκη να στείλει χωρίς υπαίτια καθυστέρηση στο υπουργείο δικαιοσύνης.
  Η διαθήκη που παραδόθηκε φυλάσσεται από το συμβολαιογράφο ή την προξενική αρχή, και δημοσιεύεται μετά το θάνατο του διαθέτη.
  Η μη τήρηση όσων ορίζονται στο άρθρο αυτό δεν επιφέρει ακυρότητα της διαθήκης.
  ’ρθρο 1762.
  Εκείνος που έχει συντάξει διαθήκη στις περιπτώσεις εκστρατείας, αποκλεισμού, πολιορκίας ή αιχμαλωσίας οφείλει επιπλέον να γνωστοποιήσει χωρίς υπαίτια καθυστέρηση τη σύνταξή της με αναφορά προς την άμεσα προϊσταμένη στρατιωτική αρχή.
  Για τη σύνταξη διαθήκης κατά τη διάρκεια θαλασσινού ταξιδιού γίνεται μνεία στο ημερολόγιο του πλοίου.
  Η μη τήρηση όσων ορίζονται στο άρθρο αυτό δεν επιφέρει ακυρότητα της διαθήκης.
  
’ρθρο 1763.
  Ανάκληση διαθήκης
  Κάθε διαθήκη μπορεί να ανακληθεί: 1με σχετική δήλωση σε μεταγενέστερη διαθήκη αν αυτή η μεταγενέστερη ανακληθεί, η διαθήκη ενεργεί σαν να μην είχε καταργηθεί. 2με δήλωση που γίνεται ενώπιον συμβολαιογράφου με την παρουσία τριών μαρτύρων και με τις λοιπές διατυπώσεις των συμβολαιογραφικών εγγράφων. Αν αυτή η δήλωση ανακληθεί με όμοιο τρόπο, η διαθήκη ενεργεί σαν να μην είχε ανακληθεί.
  ’ρθρο 1764
  Μεταγενέστερη διαθήκη καταργεί με το περιεχόμενό της την προηγούμενη, μόνο κατά το μέρος που εναντιώνεται σ' αυτήν.
  Αν η μεταγενέστερη ανακληθεί, η προηγουμένη ενεργεί σαν να μην είχε καταργηθεί.
  ’ρθρο 1765
  Ανάκληση ιδιόγραφης
  Ιδιόγραφη διαθήκη μπορεί να ανακληθεί και αν ο διαθέτης με πρόθεση ανάκλησης καταστρέψει το έγγραφό της ή επιχειρήσει σ' αυτό μεταβολές, με τις οποίες συνήθως εκφράζεται η βούληση για ανάκληση έγγραφης δήλωσης.
  Αν ο διαθέτης κατέστρεψε το έγγραφο της διαθήκης ή το μετέβαλε με τον τρόπο που σημειώθηκε, τεκμαίρεται ότι είχε σκοπό να ανακαλέσει τη διαθήκη.
  ’ρθρο 1766
  Ανάκληση μυστικής
  Διαθήκη μυστική θεωρείται ότι έχει ανακληθεί, αν ο διαθέτης αναλάβει το έγγραφο που περιέχει την τελευταία βούλησή του και που είχε εγχειριστεί στο συμβολαιογράφο και σφραγιστεί. Αυτή η διάταξη εφαρμόζεται και αν το έγγραφο αυτό θεωρηθεί ότι έχει ισχύ ιδιόγραφης διαθήκης. Ο διαθέτης μπορεί να ενεργήσει οποτεδήποτε την ανάληψη. Η απόδοση του εγγράφου μπορεί να γίνει μόνο προσωπικά στο διαθέτη. Για την απόδοση συντάσσεται πράξη κατά τις κοινές διατάξεις , κάτω από την πράξη της κατάρτισης της μυστικής διαθήκης
  ’ρθρο 1767.
  Ιδιόγραφη διαθήκη που έχει κατατεθεί στο συμβολαιογράφο για φύλαξη μπορεί να αναληφθεί με τον τρόπο που προβλέπεται στο προηγούμενο άρθρο. Η ανάληψη όμως δεν θεωρείται ανάκλησή της.
  ’λλοι όροι για την ανάκληση
  "’ρθρ.1768.-Οι διατάξεις των άρθρ. 1716 έως 1720 εφαρμόζονται αναλόγως και στην ανάκληση διαθήκης".
  Το άρθρ. 1768 αντικαταστάθηκε ως άνω από το άρθρ. 30 Νόμ. 2447/19-20 Δεκ. 1996 (ΦΕΚ Α΄ 278), κατωτ. αριθ. 11
  ’ρθρο 1769
  Δημοσίευση διαθήκης
  Συμβολαιογράφος, στον οποίο υπάρχει διαθήκη, οφείλει χωρίς υπαίτια καθυστέρηση μόλις πληροφορηθεί το θάνατο του διαθέτη, αν πρόκειται για δημόσια διαθήκη να στείλει αντίγραφό της στο γραμματέα του αρμόδιου πρωτοδικείου και αν πρόκειται για μυστική ή έκτακτη, να την παραδώσει αυτοπροσώπως στο πρωτότυπο στο πρωτοδικείο σε δημόσια συνεδρίαση. Αρμόδιο είναι το Πρωτοδικείο στην περιφέρεια του οποίου εδρεύει ο συμβολαιογράφος. Αν όμως ο συμβολαιογράφος εδρεύει στην έδρα ειρηνοδικείου που βρίσκεται έξω από την έδρα πρωτοδικείου, η παράδοση αυτή μπορεί να γίνει και στον ειρηνοδίκη.

(Αντί για τη σελ. 192, 205) Σελ. 192,205(α)
Τεύχος  1256-Σελ. 21
  
Η μυστική ή έκτακτη διαθήκη που παραδόθηκε κατ' αυτό τον τρόπο δημοσιεύεται, με την επιφύλαξη της περίπτωσης του άρθρ. 1770 παρ. 2, στην ίδια συνεδρίαση. η δημόσια διαθήκη, που έχει σταλεί στο γραμματέα των πρωτοδικών, δημοσιεύεται στην πρώτη συνεδρίαση.
  ’ρθρο 1770.
  Ιδίως στη μυστική
  Η μυστική διαθήκη πριν από την αποσφράγισή της για  δημοσίευση εξετάζεται από το δικαστήριο, ενώ παρίσταται και ο συμβολαιογράφος, και βεβαιώνεται ότι οι σφραγίδες είναι άθικτες. Κατά τη βεβαίωση ότι οι σφραγίδες είναι άθικτες μπορεί να παραστεί και όποιος έχει έννομο συμφέρον και να τις εξετάσει αφού το ζητήσει.
  Το δικαστήριο μπορεί πριν από την αποσφράγιση, ύστερα από αίτηση ή και αυτεπαγγέλτως, να εξετάσει τους μάρτυρες που έχουν συμπράξει στην κατάρτιση της διαθήκης, κλητεύοντάς τους με επιμέλεια εκείνου που υπέβαλε την αίτηση ή του γραμματέα του δικαστηρίου.
  ’ρθρο 1771.
  Πρακτικό δημοσίευσης.
  Για τη δημοσίευση της διαθήκης συντάσσεται πρακτικό, όπου καταχωρίζεται ολόκληρη η διαθήκη και η βεβαίωση για την ύπαρξη ή την ανυπαρξία των εξωτερικών ελαττωμάτων που προβλέπονται στο άρθρο 1721 παρ. 4. Το πρωτότυπο στη μυστική ή έκτακτη διαθήκη με το περικάλυμμά του κατατίθεται στο αρχείο του δικαστηρίου, αφού προηγουμένως ο πρόεδρος ή ο ειρηνοδίκης σημειώσει αμέσως ιδιοχείρως στο πρωτότυπο της διαθήκης και το περικάλυμμά της τη λέξη "θεωρήθηκε", χρονολογήσει και υπογράψει τη θεώρηση. Αν η δημοσίευση γίνεται από ειρηνοδίκη ο γραμματέας του στέλνει αμέσως στο γραμματέα του αρμοδίου δικαστηρίου αντίγραφο του σχετικού πρακτικού.
  ’ρθρο 1772.
  Αν ο διαθέτης δεν είχε την τελευταία του κατοικία η διαμονή στην περιφέρεια του πρωτοδικείου ή του ειρηνοδικείου που δημοσίευσε τη διαθήκη, ο γραμματέας του δικαστηρίου στέλνει αντίγραφο του πρακτικού της δημοσίευσης στον εισαγγελέα των πρωτοδικών της τελευταίας κατοικίας ή διαμονής του διαθέτη, για να κατατεθεί στο αρχείο του πρωτοδικείου αυτού και να συνταχθεί σχετική πράξη, που την υπογράφουν ο εισαγγελέας και ο γραμματέας του δικαστηρίου που παραλαμβάνει το πρακτικό.
  Όμοιο αντίγραφο του πρακτικού της δημοσίευσης αποστέλλεται επίσης σε κάθε περίπτωση στο γραμματέα του πρωτοδικείου της πρωτεύουσας του Κράτους.
  ’ρθρο 1773.
  Δημοσίευση από προξενική αρχή
  Προξενική αρχή, στην οποία υπάρχει διαθήκη, οφείλει μόλις πληροφορηθεί το θάνατο του διαθέτη, αν εδρεύει σ' αυτήν πολυμελές προξενικό δικαστήριο, να τη δημοσιεύσει σε δημόσια συνεδρίαση του προξενικού αυτού δικαστηρίου σύμφωνα με όσα ορίζονται στα άρθρα 1769 έως 1771 και σε κάθε άλλη περίπτωση να τη δημοσιεύσει στο προξενικό γραφείο ενώπιον δυο μαρτύρων και του γραμματέα του προξενείου, αν υπάρχει, καθώς και να συντάξει πρακτικό, όπου καταχωρίζεται ολόκληρη η διαθήκη. Το πρακτικό υπογράφουν ο προϊστάμενος της προξενικής αρχής, ο γραμματέας και οι μάρτυρες. Στην ιδιόγραφη, 

Σελ. 192,206(α)
Τεύχος  1256-Σελ. 22
  

μυστική ή έκτακτη διαθήκη το πρωτότυπο με το τυχόν περικάλυμμα, αφού θεωρηθούν από τον προϊστάμενο της προξενικής αρχής κατά το άρθρο 1771, προσαρτώνται στο πρακτικό και φυλάγονται στα αρχεία του προξενείου.
  Διπλό αντίγραφο του πρακτικού αποστέλλεται από την προξενική αρχή στο υπουργείο δικαιοσύνης και αυτό στέλνει το ένα αντίγραφο στον εισαγγελέα των πρωτοδικών της τελευταίας κατοικίας ή διαμονής του διαθέτη, για να κατατεθεί στο αρχείο αυτού του πρωτοδικείου κατά το άρθρο 1772 και το άλλο αντίγραφο στο γραμματέα του πρωτοδικείου της πρωτεύουσας του Κράτους.
  ’ρθρο 1774.
  Δημοσίευση ιδιόγραφης
  Όποιος κατέχει ιδιόγραφη διαθήκη οφείλει χωρίς υπαίτια καθυστέρηση μόλις πληροφορηθεί το θάνατο του  διαθέτη να την εμφανίσει για δημοσίευση στο πρωτοδικείο είτε της τελευταίας κατοικίας ή διαμονής του διαθέτη είτε της δικής του διαμονής. Η δημοσίευση γίνεται κατά το άρθρο 1771. Η διάταξη του άρθρου 1772 εφαρμόζεται και σ' αυτή την περίπτωση.
  ’ρθρο 1775.
  Αν αυτός που κατέχει την ιδιόγραφη διαθήκη διαμένει στο εξωτερικό, μπορεί να την εμφανίσει για δημοσίευση και στον προϊστάμενο της προξενικής αρχής, οπότε εφαρμόζονται οι διατάξεις του άρθρου 1773.
  Σχετικά με την παράδοση στον προϊστάμενο της προξενικής αρχής της διαθήκης για δημοσίευση συντάσσεται πράξη που την υπογράφουν αυτός που έλαβε και αυτός που παρέδωσε τη διαθήκη.
  ’ρθρο 1776.
  Κήρυξη κύριας
  Αυτός που ζητεί να δημοσιευτεί ιδιόγραφη διαθήκη ενώπιον δικαστηρίου μπορεί κατά τη δημοσίευσή της να προσαγάγει τρεις μάρτυρες, οι οποίοι μαρτυρούν ενόρκως για τη γνησιότητα της γραφής ή της υπογραφής του διαθέτη. Το δικαστήριο αφού ακούσει τους μάρτυρες μπορεί κατά τη δημοσίευση της ιδιόγραφης διαθήκης να την κηρύξει επιπλέον κύρια.
  ’ρθρο 1777.
  Ιδιόγραφη διαθήκη που δημοσιεύτηκε και κηρύχθηκε κύρια τεκμαίρεται γνήσια, αν επί πέντε χρόνια από τη δημοσίευσή της δεν αμφισβητήθηκε η γνησιότητά της σε δίκη ανάμεσα σε κάποιον απ' αυτούς που αντλούν δικαιώματα απ' αυτήν και κάποιον απ' αυτούς που βλάπτονται από την ύπαρξή της.
  
’ρθρο 1778.
  Βιβλία δημοσιεύσεων.
  Οι γραμματείς των πρωτοδικών και οι προξενικές αρχές τηρούν βιβλίο των διαθηκών που δημοσιεύονται και ο γραμματέας του πρωτοδικείου της πρωτεύουσας του Κράτους τηρεί βιβλίο των διαθηκών που δημοσιεύονται από το πρωτοδικείο αυτό καθώς και από τα λοιπά πρωτοδικεία και τις προξενικές αρχές.
  ’ρθρο 1779
  Η μη τήρηση των διατάξεων των άρθρων  1769 έως 1778 δεν επιφέρει ακυρότητα της διαθήκης.
  ’ρθρο 1780.
  Τέλη δημοσίευσης.
  Τα τέλη των πρακτικών και των λοιπών εγγραφών και αντιγράφων που αναφέρονται στα άρθρα 1769 έως 1778 προκαταβάλλονται από το δημόσιο και εισπράττονται από την κληρονομία.
  ΚΕΦΑΛΑΙΟ ΤΡΙΤΟ
  ΠΕΡΙΕΧΟΜΕΝΟ ΤΗΣ ΔΙΑΘΗΚΗΣ
  Αρθρο 1781.
  Διάταξη υπέρ αορίστου προσώπου.
  Είναι άκυρη η διάταξη της διαθήκης υπέρ προσώπου τόσο αόριστου ώστε ο προσδιορισμός του να είναι αδύνατος.
  ’ρθρο 1782.
  Διάταξη εξαιτίας απειλής ή δόλου
  Η διάταξη της διαθήκης είναι ακυρώσιμη, αν είναι προϊόν απειλής που ασκήθηκε παράνομα ή αντίθετα προς τα χρηστά ήθη.
  Η διάταξη είναι επίσης ακυρώσιμη, αν είναι προϊόν απάτης, χωρίς την οποία ο διαθέτης δεν θα διατύπωνε τη διάταξη. 
  ’ρθρο 1783.
  Διάταξη από πλάνη.
  Η διάταξη της διαθήκης είναι ακυρώσιμη, αν ο διαθέτης βρισκόταν σε πλάνη ως προς την ταυτότητα είτε του τιμωμένου που ήθελε είτε του αντικειμένου που ήθελε να αφήσει. Η εσφαλμένη ονομασία ή περιγραφή προσώπου ή αντικειμένου δεν παραβλάπτει το κύρος της διάταξης.
  ’ρθρο 1784.
  Η διάταξη της διαθήκης είναι ακυρώσιμη, αν υπήρξε αποτέλεσμα πλάνης από αίτια που μνημονεύονται στη διαθήκη και ανάγονται στο παρελθόν, το παρόν ή το μέλλον, χωρίς τα οποία ο διαθέτης δεν θα διατύπωνε  τη διάταξη.
  ’ρθρο 1785.
  Διάταξη υπέρ του συζύγου
  Η διάταξη σε διαθήκη του κληρονομουμένου υπέρ του συζύγου του, σε περίπτωση αμφιβολίας, είναι ακυρώσιμη, αν ο μεταξύ τους γάμος είναι άκυρος ή λύθηκε όσο ζούσε ο διαθέτης ή αν ο διαθέτης, έχοντας βάσιμο λόγο διαζυγίου είχε ασκήσει την αγωγή διαζυγίου κατά του συζύγου του.
  ’ρθρο 1786.
  Παράλειψη μεριδιούχου.
  Η διαθήκη είναι ακυρώσιμη, αν ο διαθέτης παρέλειψε το μεριδιούχο που υπήρχε κατά το θάνατό του και η ύπαρξή του κατά τη σύνταξη της διαθήκης δεν του ήταν γνωστή, ή που γεννήθηκε ή έγινε μεριδιούχος μετά τη σύνταξή της.
  Η ακύρωση αποκλείεται, όταν αποδεικνύεται ότι ο διαθέτης θα προχωρούσε στη σύνταξη της διαθήκης και αν γνώριζε την πραγματική κατάσταση που υπήρχε ή επήλθε.
  
’ρθρο 1787.
  Ποιος ζητεί την ακύρωση.
  Την ακύρωση της διάταξης της διαθήκης στις περιπτώσεις των άρθρων 1782 έως 1785 μπορεί να ζητήσει μόνο εκείνος που ωφελείται άμεσα από την ακύρωσή της, και στην περίπτωση του προηγούμενου άρθρου μόνο ο μεριδιούχος που παραλείφθηκε. Η διάταξη του άρθρου 145 δεν εφαρμόζεται στην ακύρωση διάταξης της διαθήκης.
  ’ρθρο 1788.
  Παραγραφή.
  Το δικαίωμα για κύρωση διάταξης τελευταίας βούλησης παραγράφεται μετά δύο έτη από τη δημοσίευση της διαθήκης.
  ’ρθρο 1789.
  Εξάρτηση διάταξης από τη γνώμη άλλου
  Ο διαθέτης δεν μπορεί να εξαρτήσει την ισχύ διάταξης τελευταίας βούλησης από τη γνώμη άλλου. Δεν μπορεί επίσης να αναθέσει σε άλλον τον προσδιορισμό είτε του τιμώμενου προσώπου είτε του πράγματος που καταλείπεται.
  ’ρθρο 1790.
  Διάταξη υπέρ "συγγενών" κ.λπ.
  Αν ο διαθέτης χωρίς ειδικότερο προσδιορισμό μνημόνευσε στη διαθήκη τους "εξ αδιαθέτου" ή τους "νόμιμους" κληρονόμους του ή τους "συγγενείς" του, σε περίπτωση αμφιβολίας θεωρείται ότι έχουν τιμηθεί εκείνοι που καλούνται εξ αδιαθέτου κατά το χρόνο της επαγωγής, κατά την αναλογία της μερίδας τους.
  ’ρθρο 1791.
  Διάταξη υπέρ του κατιόντος.
  Αν ο διαθέτης μνημόνευσε στη διαθήκη του το κατιόντα του, σε περίπτωση αμφιβολίας, αν αυτός εκπέσει από οποιοδήποτε λόγο, τη θέση του παίρνουν οι δικοί του κατιόντες, εφόσον θα καλούνταν εξ αδιαθέτου.
  ’ρθρο 1792.
  Διάταξη για τους φτωχούς.
  Όσα καταλείπονται στους φτωχούς χωρίς ειδικότερο προσδιορισμό, σε περίπτωση αμφιβολίας, θεωρείται ότι έχουν καταλειφθεί στο πτωχοκομείο του δήμου ή της κοινότητας, όπου ο διαθέτης είχε την τελευταία κατοικία, ή διαμονή του. Αν δεν υπάρχει πτωχοκομείο, περιέρχονται σε άλλο αγαθοεργό κατάστημα που βρίσκεται εκεί. Αν ούτε τέτοιο κατάστημα υπάρχει, περιέρχονται στο ταμείο του δήμου ή της κοινότητας και ξοδεύονται για τους φτωχούς.
  ’ρθρο 1793.
  ’μφιβολία ως προς τον τιμώμενο
  Αν ο προσδιορισμός του τιμωμένου από το διαθέτη αρμόζει σε περισσότερα πρόσωπα και δεν μπορεί να εξακριβωθεί σε ποιο απ' αυτά απέβλεπε, θεωρείται ότι όλα αυτά τα πρόσωπα έχουν τιμηθεί κατά ίσα μέρη.
  ’ρθρο 1794.
  Αίρεση ακατάληπτη
  Οι ακατάλήπτες αιρέσεις που έχουν προστεθεί σε διάταξη τελευταίας βούλησης θεωρούνται σαν να μη έχουν γραφεί.
  ’ρθρο 1795.
  Αίρεση αγαμίας.
  Η αίρεση αγαμίας που προστίθεται σε διάταξη τελευταίας βούλησης, θεωρείται σαν να μην έχει γραφεί, Είναι όμως ισχυρή η αίρεση της χηρείας σε διάταξη του ενός συζύγου υπέρ του άλλου.
(Μετά τη σελ. 192,206) Σελ. 192,207
Τεύχος  Ζ12-Σελ. 109
  
’ρθρο 1796.
  Διάταξη δελεαστική.
  Η κατάλειψη με διάταξη τελευταίας βούλησης υπό την αίρεση της αμοιβαίας ελευθεριότητας σε διαθήκη από τον κληρονόμο ή τον κληροδόχο είναι άκυρη
  ’ρθρο 1797.
  Αίρεση αναβλητική.
  Η διάταξη διαθήκης που εξαρτάται από αναβλητική αίρεση σε περίπτωση αμφιβολίας ισχύει μόνο αν ο τιμώμενος με τη διάταξη αυτή ζει όταν πληρωθεί η αίρεση.
  ’ρθρο 1798.
  Αίρεση που επιβάλλει παράλειψη.
  Αν με διάταξη τελευταίας βούλησης έχει καταλειφθεί οτιδήποτε με την αίρεση ότι ο τιμώμενος θα παραλείψει κάτι ή θα εξακολουθήσει να κάνει κάτι μέσα σε απροσδιόριστο χρονικό διάστημα, σε περίπτωση αμφιβολίας θεωρείται ότι η διάταξη έχει τεθεί με διαλυτική αίρεση αντίθετου περιεχομένου.
  ’ρθρο 1799
  Αίρεση που θεωρείται ότι έχει πληρωθεί.
  Αν απαιτείται να συμπράξει τρίτος για να πληρωθεί η αίρεση με την οποία έχει γραφεί ο τιμώμενος, και ο τρίτος αρνείται να συμπράξει, η αίρεση, σε περίπτωση αμφιβολίας, θεωρείται ότι έχει πληρωθεί.
  ’ρθρο 1800.
  Ιδιότητα του τιμωμένου.
  Αν ο διαθέτης άφησε στον τιμώμενο ολόκληρη την περιουσία του ή ποσοστό της, ο τιμώμενος θεωρείται ότι έχει εγκατασταθεί ως κληρονόμος, ακόμη και αν δεν ονομάστηκε κληρονόμος.
  Αν έχουν αφεθεί μόνο ειδικά αντικείμενα στον τιμώμενο, σε περίπτωση αμφιβολίας θεωρείται κληροδόχος, ακόμη και αν ονομάστηκε κληρονόμος.
  ’ρθρο 1801.
  Εγκατάσταση σε μέρος της κληρονομίας.
  Αν έχει εγκατασταθεί ένας μόνο κληρονόμος και έχει περιοριστεί σε ποσοστό της κληρονομίας, ως προς το υπόλοιπο μέρος επέρχεται η εξ αδιαθέτου διαδοχή.
  Το ίδιο ισχύει και όταν έχουν εγκατασταθεί περισσότεροι κληρονόμοι, καθένας από τους οποίους έχει περιοριστεί σε ποσοστό και τα ποσοστά δεν εξαντλούν τον κλήρο.
  ’ρθρο 1802.
  Αν, σύμφωνα με τη θέληση του διαθέτη, οι εγκατάστατοι γράφηκαν ως οι μόνοι κληρονόμοι και καθένας απ' αυτούς εγκαταστάθηκε σε ποσοστό και τα ποσοστά δεν εξαντλούν τον κλήρο, επέρχεται ανάλογη αύξηση των ποσοστών.
  
Σελ.192,208
Τεύχος Ζ12-Σελ. 110
  
  
’ρθρο 1803.
  Εγκαταστάσεις που υπερβαίνουν τον κλήρο.
  Αν καθένας από τους εγκατάστατους γράφηκε σε ποσοστό και τα ποσοστά υπερβαίνουν τον κλήρο, επέρχεται ανάλογη μείωση των ποσοστών.
  ’ρθρο 1804.
  Εγκαταστάσεις αορίστως.
  Αν εγκαταστάθηκαν περισσότεροι κληρονόμοι χωρίς προσδιορισμό των μερίδων, θεωρούνται όλοι εγκατάστατοι σε ίσα μέρη, εκτός από τις περιπτώσεις των άρθρων 1790 και 1791.
  ’ρθρο 1805.
  Εγκαταστάσεις με προσδιορισμό και χωρίς 
προσδιορισμό μερών.
  Αν εγκαταστάθηκαν περισσότεροι κληρονόμοι από τους οποίους μερικοί σε ποσοστά και άλλοι χωρίς προσδιορισμό μερίδων, εκείνοι που έχουν αόριστα εγκατασταθεί παίρνουν ό,τι απομένει μετά την αφαίρεση των ποσοστών.
  Αν τα ορισμένα ποσοστά εξαντλούν τον κλήρο, επέρχεται ανάλογη μείωση τους, έτσι ώστε καθένας από εκείνους που έχουν γραφεί αορίστως να πάρει όση μερίδα πήρε εκείνος που εγκαταστάθηκε στο μικρότερο ποσοστό. 
  ’ρθρο 1806.
  Εγκατάσταση σε κοινή μερίδα.
  Αν ορισμένοι από τους περισσότερους εγκαταστάτους γράφηκαν σε ένα και το ίδιο ποσοστό (κοινή μερίδα) εφαρμόζονται αναλόγως στην κοινή αυτή μερίδα οι διατάξεις των άρθρων 1802 έως 1805.
  ’ρθρο 1807.
  Προσαύξηση.
  Αν περισσότεροι εγκαταστάθηκαν κατά τέτοιο τρόπο ώστε να αποκλείεται η εξ αδιαθέτου διαδοχή και ένας απ' αυτούς εξέπεσε πριν από την επαγωγή ή μετά την επαγωγή, η μερίδα που προσαυξάνει στους λοιπούς, ανάλογα με τις μερίδες τους.
  Αν μερικοί από τους εγκαταστάτους γράφηκαν  σε κοινή μερίδα, η προσαύξηση επέρχεται κατά προτίμηση μεταξύ τους.
  Αν με την εγκατάσταση έχει διατεθεί μέρος μόνο της κληρονομίας, και ως προς το υπόλοιπο επέρχεται η εξ αδιαθέτου διαδοχή, τότε μόνο γίνεται προσαύξηση μεταξύ των εγκαταστάτων όταν έχουν γραφεί σε κοινή μερίδα.
  Ο διαθέτης μπορεί να αποκλείσει την προσαύξηση.
  ’ρθρο 1808.
  Η μερίδα που αποκτάται κατά προσαύξηση θεωρείται ως προς τις κληροδοσίες ή τον τρόπο που βαρύνουν εκείνον που απόκτησε η εξέπεσε, καθώς και ως προς την υποχρέωση της συνεισφοράς, ως ιδιαίτερη μερίδα.

  
’ρθρο 1809.
  Υποκατάσταση κοινή.
  Ο διαθέτης μπορεί να διορίσει υποκατάστατο κληρονόμο για την περίπτωση που ο εγκατάστατος εκπέσει είτε πριν από την επαγωγή είτε μετά την επαγωγή.
  ’ρθρο 1810.
  Ο υποκατάστατος σε περίπτωση αμφιβολίας θεωρείται ότι έχει ταχθεί τόσο για την περίπτωση που εκείνος που πρώτος καλείται δεν μπορεί να είναι κληρονόμος, όσο και για την περίπτωση που δεν θέλει να είναι κληρονόμος.
  ’ρθρο 1811.
  Υποκατάσταση αμοιβαία.
  Αν οι εγκατάστατοι έχουν αμοιβαία υποκατασταθεί ή αν για τον έναν απ' αυτούς ορίστηκαν υποκατάστατοι οι λοιποί, σε περίπτωση αμφιβολίας, θεωρούνται ότι έχουν υποκατασταθεί ανάλογα με τη μερίδα τους.
  Αν οι εγκατάστατοι υποκαταστάθηκαν αμοιβαία, αλλά μερικοί απ' αυτούς γράφηκαν σε κοινή μερίδα, σε περίπτωση αμφιβολίας εκείνοι που έχουν έτσι γραφεί προηγούνται από τους λοιπούς ως υποκατάστατοι για τη μερίδα αυτή.
  ’ρθρο 1812.
  Υποκατάσταση και προσαύξηση.
  Το δικαίωμα από την υποκατάσταση προηγείται από το δικαίωμα της προσαύξησης.
  ΚΕΦΑΛΑΙΟ ΤΕΤΑΡΤΟ
  ΕΞ ΑΔΙΑΘΕΤΟΥ ΔΙΑΔΟΧΗ
  ’ρθρο 1813.
  Πρώτη τάξη.
  Ως κληρονόμοι εξ αδιαθέτου στην πρώτη τάξη καλούνται οι κατιόντες του κληρονομουμένου. Ο πλησιέστερος απ' αυτούς αποκλείει τον απώτερο της ίδιας ρίζας.
  Στη θέση κατιόντος που δεν ζει κατά την επαγωγή υπεισέρχονται οι κατιόντες που μέσω αυτού συνδέονται με συγγένεια με τον κληρονομούμενο (διαδοχή κατά ρίζες).
  Τα τέκνα κληρονομούν κατ' ισομοιρία.
  ’ρθρο 1814.
  Δεύτερη τάξη.
  Στη δεύτερη τάξη καλούνται μαζί οι γονείς του κληρονομουμένου, οι αδελφοί, καθώς και τέκνα και εγγονοί αδελφών που έχουν πεθάνει πριν απ' αυτόν. Οι γονείς και οι αδελφοί κληρονομούν κατ' ισομοιρία και τα τέκνα ή οι έγγονοι αδελφών που έχουν πεθάνει πριν από τον κληρονομούμενο κληρονομούν κατά ρίζες. Τα τέκνα αδελφού του κληρονομουμένου που έχει πεθάνει πριν απ' αυτόν αποκλείουν τους εγγόνους της ίδιας ρίζας.
  ’ρθρο 1815.
  Ετεροθαλείς αδελφοί.
  Ετεροθαλείς αδελφοί, αν συντρέχουν με γονείς ή με αμφιθαλείς ή με τέκνα ή εγγόνους αμφιθαλών αδελφών, παίρνουν το μισό της μερίδας που ανήκει στους αμφιθαλείς. Το μισό επίσης παίρνουν και τα τέκνα ή οι έγγονοι ετεροθαλών αδελφών που έχουν πεθάνει πριν από τον κληρονομούμενο.
  ’ρθρο 1816.
  Τρίτη τάξη.
  Στην τρίτη τάξη καλούνται οι παππούδες και οι γιαγιάδες του κληρονομουμένου και από τους κατιόντες τους τα τέκνα και οι έγγονοι.
  Αν κατά την επαγωγή ζουν οι παππούδες και οι γιαγιάδες και των δύο γραμμών, κληρονομούν μόνο αυτοί κατ' ισομοιρία. Αν κατά την επαγωγή δεν ζει ο παππούς ή η γιαγιά 

από την πατρική ή τη μητρική γραμμή, στη θέση εκείνου που έχει πεθάνει υπεισέρχονται τα τέκνα και οι εγγονοί του. Αν δεν υπάρχουν τέκνα και έγγονοι, η μερίδα αυτού που έχει πεθάνει περιέρχεται στον παππού ή τη γιαγιά, της ίδιας γραμμής και, αν δεν υπάρχει, στα τέκνα και στους εγγόνους του. Αν κατά την επαγωγή δεν ζουν ο παππούς και η γιαγιά, είτε από την πατρική είτε από τη μητρική γραμμή και δεν υπάρχουν τέκνα και έγγονοι αυτών που έχουν πεθάνει, κληρονομούν μόνο ο παππούς ή η γιαγιά ή τα τέκνα και οι έγγονοί τους από την άλλη γραμμή.
  Τα τέκνα κληρονομούν κατ' ισομοιρία και αποκλείουν τους εγγόνους της ίδιας ρίζας. Οι εγγονοί κληρονομούν κατά ρίζες.
  ’ρθρο 1817.
  Τέταρτη τάξη.
  Στην τέταρτη τάξη καλούνται οι προπαππούδες και οι προγιαγιάδες του κληρονομουμένου.
  Οι προπαππούδες και οι προγιαγιάδες που ζουν κατά το χρόνο της επαγωγής κληρονομούν κατ' ισομοιρία ανεξάρτητα αν ανήκουν στην ίδια ή σε διάφορες γραμμές.
  ’ρθρο 1818.
  Δικαίωμα από περισσότερες ρίζες.
  Όποιος στην περίπτωση της διαδοχής κατά ρίζες ανήκει σε περισσότερες ρίζες παίρνει τη μερίδα που ανήκει σε κάθε ρίζα. Κάθε μερίδα θεωρείται ιδιαίτερη κληρονομική μερίδα.
  ’ρθρο 1819.
  Διαδοχή τάξεων.
  Δεν καλείται στην κληρονομία συγγενής, εφόσον υπάρχει άλλος συγγενής προηγούμενης τάξης που καλείται ως κληρονόμος.
  ’ρθρο 1820.
  Ο σύζυγος που επιζεί.
  Εκείνος από τους συζύγους που επιζεί καλείται, ως κληρονόμος εξ αδιαθέτου, με τους συγγενείς της πρώτης τάξης στο τέταρτο και με τους συγγενείς των άλλων τάξεων στο μισό της κληρονομίας. Επιπλέον παίρνει ως εξαίρετο, ανεξάρτητα από την τάξη με την οποία καλείται, τα έπιπλα, σκεύη, ενδύματα και άλλα τέτοια οικιακά αντικείμενα που τα χρησιμοποιούσαν είτε μόνος εκείνος που επιζεί είτε και οι δύο σύζυγοι. Αν όμως υπάρχουν τέκνα του συζύγου που πέθανε, λαμβάνονται υπόψη οι ανάγκες και αυτών, εφόσον το επιβάλλουν οι ειδικές περιστάσεις για λόγους επιείκειας.
  ’ρθρο 1821.
  Πέμπτη τάξη.
  Αν δεν υπάρχουν συγγενείς της πρώτης, της δεύτερης, της τρίτης και της τέταρτης τάξης, ο σύζυγος που επιζεί καλείται ως εξ αδιαθέτου κληρονόμος σε ολόκληρη την κληρονομία.
  ’ρθρο 1822.
  Αποκλεισμός συζύγου.
  Το κληρονομικό δικαίωμα, καθώς και το δικαίωμα στο εξαίρετο του συζύγου που επιζεί αποκλείονται, αν ο κληρονομούμενος, έχοντας βάσιμο λόγο διαζυγίου, είχε ασκήσει την αγωγή διαζυγίου κατά, του συζύγου του.
  ’ρθρο 1823.
  Προσαύξηση.
  Αν ο εξ αδιαθέτου κληρονόμος εξέπεσε πριν από την 
επαγωγή ή μετά την επαγωγή και από την αιτία αυτή αυξήθηκε η μερίδα άλλου εξ αδιαθέτου κληρονόμου, το μέρος κατά το      οποίο       επήλθε    η       αύξηση     αυτή         θεωρείται
(Μετά τη σελ. 192,208) Σελ. 192,209
Τεύχος Ζ12-Σελ. 111

ιδιαίτερη κληρονομική μερίδα ως προς τις κληροδοσίες ή τον τρόπο που βαρύνουν τον κληρονόμο αυτόν ή εκείνον που εξέπεσε, καθώς και ως προς την υποχρέωση της συνεισφοράς.
  ’ρθρο 1824.
  Έκτη τάξη.
  Αν κατά την επαγωγή της κληρονομίας δεν υπάρχει ούτε συγγενής από εκείνους που καλούνται κατά το νόμο, ούτε σύζυγος του κληρονομουμένου, ως εξ αδιαθέτου κληρονόμος καλείται το δημόσιο.
  ΚΕΦΑΛΑΙΟ ΠΕΜΠΤΟ
  ΝΟΜΙΜΗ ΜΟΙΡΑ
  ’ρθρο 1825.
  Ποσοστό.
  Οι κατιόντες και οι γονείς του κληρονομουμένου, καθώς και ο σύζυγος που επιζεί, οι οποίοι θα είχαν κληθεί ως εξ αδιαθέτου κληρονόμοι, έχουν δικαίωμα νόμιμης μοίρας στην κληρονομία. Η νόμιμη μοίρα είναι το μισό της εξ αδιαθέτου μερίδας.
  Ο μεριδούχος κατά το ποσοστό αυτό μετέχει ως κληρονόμος.
  ’ρθρο 1826.
  Διαδοχή ή προσαύξηση στη νόμιμη μοίρα.
  Αν κάποιος μεριδούχος ολικά ή μερικά αποκληρώθηκε νόμιμα ή παραιτήθηκε από το δικαίωμα της νόμιμης μοίρας ή λόγω αναξιότητας εξέπεσε, το δικαίωμα της νόμιμης μοίρας ασκούν οι μεριδούχοι που έρχονται στη θέση του κατά τη σειρά της εξ αδιαθέτου διαδοχής.
  ’ρθρο 1827.
  Συμπλήρωση της νόμιμης μοίρας.
  Αν στο μεριδούχο έχει καταλειφθεί λιγότερο από τη νόμιμη μοίρα, το δικαίωμα του υπάρχει για το μέρος που λείπει.
  ’ρθρο 1828.
  Κληροδοσία στο μεριδούχο.
  Αν στο μεριδούχο καταλείφθηκε κληροδοσία, μπορεί να την αποποιηθεί και να ασκήσει ολόκληρο το δικαίωμά του στη νόμιμη μοίρα. Αν δεν αποποιηθεί την κληροδοσία, ασκεί το δικαίωμα της νόμιμης μοίρας για το μέρος που λείπει.
  Εκείνος που βαρύνεται με την κληροδοσία δικαιούται να τάξει στο μεριδούχο εύλογη προθεσμία για να την αποποιηθεί. Αν η προθεσμία περάσει άπρακτη, το δικαίωμα αποποίησης χάνεται.
  ’ρθρο 1829.
  Περιορισμοί της νόμιμης μοίρας.
  Κάθε περιορισμός του μεριδιούχου από τη διαθήκη, όσο βαρύνει τη νόμιμη μοίρα, θεωρείται σαν να μην έχει γραφεί.
  
Σελ. 192,210
Τεύχος Ζ12-Σελ. 112
  
’ρθρο 1830.
  Προσδιορισμός μερίδας.
  Για τον προσδιορισμό της εξ αδιαθέτου μερίδας με βάση την οποία οφείλεται η νόμιμη μοίρα, συναριθμούνται όσοι έχουν αποκληρωθεί με τη διαθήκη, όσοι έχουν αποποιηθεί την κληρονομία και όσοι έχουν κηρυχθεί ανάξιοι να κληρονομήσουν.
  ’ρθρο 1831.
  Προσδιορισμός της κληρονομίας.
  Ο υπολογισμός της νόμιμης μοίρας γίνεται με βάση την κατάσταση και την αξία της κληρονομίας κατά το χρόνο του θανάτου του κληρονομουμένου, αφού αφαιρεθούν τα χρέη και οι δαπάνες της κηδείας του και της απογραφής της κληρονομίας.
  Στην κληρονομία προσθέτονται, με την αξία που είχαν κατά το χρόνο της παροχής, οτιδήποτε ο κληρονομουμένος παραχώρησε, όσο ζούσε, χωρίς αντάλλαγμα σε μεριδούχο είτε με δωρεά είτε με άλλο τρόπο και επίσης οποιαδήποτε δωρεά που ο κληρονομούμενος έκανε στα τελευταία δέκα χρόνια πριν από το θάνατό του, εκτός αν την επέβαλαν λόγοι ευπρέπειας ή ιδιαίτερο ηθικό καθήκον.
  Για τον υπολογισμό της νόμιμης μοίρας των γονέων δεν συνυπολογίζεται ό,τι περιέρχεται ως εξαίρετο, σύμφωνα με τη δεύτερη παράγραφο του άρθρου 1820, στο σύζυγο που επιζεί.
  ’ρθρο 1832.
  Αποτίμηση της κληρονομίας.
  Η αξία της κληρονομίας, εφόσον είναι αναγκαίο, βρίσκεται με εκτίμηση. Η εκτίμηση από τον κληρονομούμενο δεν είναι υποχρεωτική.
  Δικαιώματα και υποχρεώσεις της κληρονομίας που εξαρτώνται από αναβλητική αίρεση δεν υπολογίζονται κατά την εκτίμηση, και όσα εξαρτώνται από διαλυτική αίρεση υπολογίζονται χωρίς την αίρεση. Αν η αίρεση πληρωθεί, γίνεται η εξίσωση που αρμόζει προς την κατάσταση που άλλαξε.
  Για αβέβαια ή επισφαλή δικαιώματα, καθώς και για αμφίβολες υποχρεώσεις της κληρονομίας, ισχύει ό,τι και γι' αυτά που εξαρτώνται από αναβλητική αίρεση.
  ’ρθρο 1833.
  Τι καταλογίζεται στη νόμιμη μοίρα.
  Στη νόμιμη μοίρα καταλογίζονται οι παροχές σε μεριδούχο, με την αξία που είχαν όταν έγιναν, εφόσον προσθέτονται στην κληρονομία σύμφωνα με το άρθρο 1831, εκτός αν ο κληρονομούμενος όρισε διαφορετικά όταν έδωσε την παροχή.
  Ο καταλογισμός γίνεται και αν στη θέση του κατιόντος που έλαβε την παροχή, υπεισέρχεται ως μεριδούχος άλλος κατιών.

  
’ρθρο 1834.
  Υπολογισμός σε περίπτωση συνεισφοράς.
  Αν, εφόσον υπάρχουν περισσότεροι κατιόντες, συντρέχει στην εξ αδιαθέτου διαδοχή περίπτωση συνεισφοράς, η νόμιμη μοίρα για τον κάθε κατιόντα προσδιορίζεται με βάση την εξ αδιαθέτου μερίδα, που θα περιερχόταν σ' αυτόν, με συνυπολογισμό και της συνεισφοράς. Ο διαθέτης δεν μπορεί να αποκλείσει τον τρόπο αυτόν υπολογισμού για οποιαδήποτε παροχή του άρθρου 1895, ώστε να ζημιωθεί ο μεριδούχος.
  Η παροχή που λαμβάνεται υπόψη κατά την προηγούμενη παράγραφο, όταν πρέπει και να καταλογιστεί στη νόμιμη μοίρα σύμφωνα με το άρθρο 1833, καταλογίζεται σ' αυτήν για τη μισή της μόνο αξία.
  ’ρθρο 1835.
  Μέμψη άστοργης δωρεάς.
  Κάθε δωρεά εν ζωή του κληρονομουμένου, η οποία κατά το άρθρο 1831 υπολογίζεται στην κληρονομία, μπορεί να ανατραπεί εφόσον η κληρονομία που υπάρχει κατά το χρόνο του θανάτου του κληρονομουμένου δεν επαρκεί για να καλύψει τη νόμιμη μοίρα.
  Αν έγιναν διαδοχικές δωρεές, η προηγούμενη είναι δυνατόν να προσβληθεί εφόσον δεν επαρκεί η ανατροπή της μεταγενέστερης.
  ’ρθρο 1836.
  Την αγωγή ασκούν ο μεριδούχος ή οι διάδοχοί του μόνο κατά του δωρεοδόχου ή των κληρονόμων του, για να ανατραπεί η δωρεά κατά το μέρος που λείπει από τη νόμιμη μοίρα. Ο δωρεοδόχος μπορεί να αποφύγει την ανατροπή καταβάλλοντας το ισάξιο εκείνου που λείπει.
  Η αγωγή παραγράφεται δύο χρόνια μετά το θάνατο του κληρονομουμένου.
  ’ρθρο 1837.
  Ο δωρεοδόχος ή οι κληρονόμοι του κατά το μέρος που επήλθε ανατροπή της δωρεάς ενέχονται και για τους καρπούς, από το χρόνο του θανάτου του κληρονομουμένου.
  ’ρθρο 1838.
  Αν ο δωρεοδόχος είναι μεριδούχος, η ανατροπή της δωρεάς χωρεί μόνο για ό,τι έλαβε επιπλέον της νόμιμης μοίρας που του αναλογεί.
  ’ρθρο 1839.
  Αποκλήρωση.
  Ο διαθέτης μπορεί για ορισμένους λόγους, που αναφέρονται στο νόμο, να στερήσει το μεριδούχο από τη νόμιμη μοίρα (αποκλήρωση). Η αποκλήρωση γίνεται με διάταξη τελευταίας βούλησης.
  ’ρθρο 1840.
  Λόγοι υπέρ του ανιόντος.
  Ο διαθέτης μπορεί να αποκληρώσει τον κατιόντα αν αυτός: 1.επιβουλεύθηκε τη ζωή του διαθέτη, του συζύγου ή άλλου κατιόντος του διαθέτη· 2.προκάλεσε με πρόθεση σωματικές κακώσεις στο διαθέτη ή στο σύζυγό του, από τον οποίο κατάγεται ο κατιών 3.έγινε ένοχος κακουργήματος ή σοβαρού πλημμελήματος με πρόθεση, κατά του διαθέτη ή του συζύγου του· 4.αθέτησε κακόβουλα την υποχρέωση που είχε από το νόμο να διατρέφει το διαθέτη· 5.ζει βίο άτιμο ή ανήθικο, παρά τη θέληση του διαθέτη. Η αποκλήρωση για το λόγο αυτό είναι άκυρη, αν ο κατιών κατά το θάνατο του διαθέτη είχε οριστικά εγκαταλείψει τον άτιμο ή ανήθικο βίο.
  ’ρθρο 1841.
  Λόγοι υπέρ τον κατιόντος.
  Ο διαθέτης μπορεί να αποκληρώσει το γονέα του αν συντρέχει ένας από. τους λόγους αποκλήρωσης που αναφέρονται στο προηγούμενο άρθρο αριθ. 1, 3 και 4.
  
’ρθρο 1842.
  Λόγος υπέρ του συζύγου.
  Ο διαθέτης μπορεί να αποκληρώσει το σύζυγό του, αν κατά το χρόνο του θανάτου είχε δικαίωμα να ασκήσει αγωγή διαζυγίου για βάσιμο λόγο αναγόμενο σε υπαιτιότητα του συζύγου του.
  ’ρθρο 1843.
  Πότε πρέπει να υπάρχει ο λόγος.
  Ο λόγος της αποκλήρωσης πρέπει να υπάρχει κατά το χρόνο που συντάσσεται η διαθήκη και να αναφέρεται σ' αυτήν.
  Εκείνος που επικαλείται την αποκλήρωση οφείλει να αποδείξει το λόγο της.
  ’ρθρο 1844.
  Συγγνώμη του λόγου.
  Το δικαίωμα της αποκλήρωσης αποσβήνεται με συγγνώμη. Η συγγνώμη που επέρχεται μετά τη διάταξη της αποκλήρωσης καθιστά την αποκλήρωση ανίσχυρη.
  ’ρθρο 1845.
  Αποκλήρωση για λόγους πρόνοιας.
  Αν ο μεριδούχος κατιών ζει βίο άσωτο ή είναι καταχρεωμένος, ο διαθέτης μπορεί είτε να διατάξει με τη διαθήκη να περιέλθει η νόμιμη μοίρα του στους κατιόντες του μεριδούχου κατ' αναλογία προς τις εξ αδιαθέτου μερίδες τους, είτε να ορίσει εκτελεστή για να τη διοικεί είτε και τα δύο.
  Στη διαθήκη πρέπει να αναφέρεται ο λόγος και να λαμβάνεται πρόνοια για τη συντήρηση του μεριδούχου. Εκείνος που επικαλείται τη διάταξη της διαθήκης οφείλει να αποδείξει το λόγο της.
  Η διάταξη δεν ισχύει, αν κατά το θάνατο του διαθέτη έπαψε να υπάρχει ο λόγος της.
  ΚΕΦΑΛΑΙΟ ΕΚΤΟ
  ΑΠΟΔΟΧΗ ΚΑΙ ΑΠΟΠΟΙΗΣΗ ΤΗΣ
ΚΛΗΡΟΝΟΜΙΑΣ
  ’ρθρο 1846.
  Αυτοδίκαιη κτήση.
  Ο κληρονόμος αποκτά αυτοδικαίως την κληρονομία μόλις γίνει η επαγωγή, με την επιφύλαξη της διάταξης του άρθρου 1198.
  ’ρθρο 1847.
  Αποποίηση.
  Ο κληρονόμος μπορεί να αποποιηθεί την κληρονομία μέσα σε προθεσμία τεσσάρων μηνών που αρχίζει από τότε που έμαθε την επαγωγή και το λόγο της. Στην επαγωγή από διαθήκη η προθεσμία δεν αρχίζει πριν από τη δημοσίευση της διαθήκης.
  Αν ο κληρονομούμενος είχε την τελευταία κατοικία του στο εξωτερικό ή αν ο κληρονόμος έμαθε την επαγωγή όταν διέμενε στο εξωτερικό, η προθεσμία είναι ενός έτους.
  Η προθεσμία αναστέλλεται από τους ίδιους λόγους που αναστέλλεται και η παραγραφή.
  ’ρθρο 1848.
  Δήλωση αποποίησης.
  Η αποποίηση γίνεται με δήλωση στο γραμματέα του δικαστηρίου της κληρονομίας. Για αποποίηση που γίνεται με αντιπρόσωπο απαιτείται ειδική πληρεξουσιότητα με συμβολαιογραφικό έγγραφο.
  Το δημόσιο δεν μπορεί να αποποιηθεί την κληρονομία που του έχει επαχθεί εξ αδιαθέτου.
(Μετά τη σελ. 192,210) Σελ. 192,211
Τεύχος Ζ12-Σελ. 113
  
’ρθρο 1849.
  Η αποποίηση είναι άκυρη αν ο κληρονόμος έχει ρητά ή σιωπηρά δηλώσει ότι αποδέχεται την κληρονομία. Από τη σύνταξη απογραφής της κληρονομίας και μόνο δεν συνάγεται τέτοια δήλωση.
  ’ρθρο 1850.
  Η αποποίηση είναι άκυρη, αν γίνει μετά την πάροδο της προθεσμίας για αποποίηση. Αν περάσει η προθεσμία, η κληρονομία θεωρείται ότι έχει γίνει αποδεκτή.
  ’ρθρο 1851.
  Αποποίηση χωρίς επαγωγή.
  Η αποδοχή ή η αποποίηση της κληρονομίας είναι άκυρη, αν έγινε πριν από την επαγωγή ή από πλάνη ως προς το λόγο της επαγωγής. Επίσης είναι άκυρη, αν έγινε υπό αίρεση ή προθεσμία ή για μέρος της κληρονομίας.
  ’ρθρο 1852.
  Αποποίηση και αποδοχή από άλλο λόγο.
  Εκείνος που αποποιήθηκε την κληρονομία που του έχει επαχθεί από διαθήκη μπορεί να την αποδεχτεί, αν ύστερα του επαχθεί εξ αδιαθέτου.
  ’ρθρο 1853.
  Περισσότερες μερίδες.
  Αν ο κληρονόμος καλείται σε περισσότερες μερίδες από τον ίδιο ή από διάφορους λόγους, μπορεί να αποδεχτεί ή να αποποιηθεί κάθε μια απ' αυτές χωριστά, εκτός αν ο διαθέτης διέταξε διαφορετικά.
  ’ρθρο 1854.
  Οι κληρονόμοι του κληρονόμου.
  Το δικαίωμα για αποποίηση της κληρονομίας μεταβαίνει στους κληρονόμους του κληρονόμου.
  ’ρθρο 1855.
  Αν πεθάνει ο κληρονόμος πριν από την παρέλευση της προθεσμίας για αποποίηση, η προθεσμία αυτή δεν λήγει πριν από την παρέλευση της προθεσμίας για αποποίηση που τάσσεται για την κληρονομία του κληρονόμου.
  Αν υπάρχουν περισσότεροι κληρονόμοι του κληρονόμου, ο καθένας μπορεί να αποποιηθεί την κληρονομία κατά το μέρος που αντιστοιχεί στη μερίδα του.
  ’ρθρο 1856.
  Συνέπειες της αποποίησης.
  Αν ο κληρονόμος αποποιηθεί την κληρονομία, η επαγωγή προς εκείνον που αποποιήθηκε θεωρείται ότι δεν έγινε. Η κληρονομία επάγεται σ' εκείνον που θα είχε κληθεί, αν εκείνος που αποποιήθηκε δεν ζούσε κατά το θάνατο του κληρονομουμένου. Η επαγωγή θεωρείται ότι έγινε κατά το θάνατο του κληρονομουμένου.
Σελ. 192,212
Τεύχος Ζ12-Σελ. 114
  
’ρθρο 1857.
  Αμετάκλητο της αποποίησης.
  Η αποδοχή ή η αποποίηση της κληρονομίας είναι αμετάκλητη.
  Η αποδοχή ή η αποποίηση που οφείλεται σε πλάνη ή απειλή ή απάτη κρίνεται σύμφωνη με τις διατάξεις για τις δικαιοπραξίες· η αγωγή για την ακύρωσή τους παραγράφεται μετά ένα εξάμηνο.
  Η πλάνη σχετικά με το ενεργητικό ή το παθητικό της κληρονομίας δεν θεωρείται ουσιώδης.
  Οι διατάξεις του άρθρου αυτού εφαρμόζονται και σε αποδοχή που συνάγεται από την παραμέληση της προθεσμίας για αποποίηση.
  ’ρθρο 1858.
  Αγωγές κατά της κληρονομίας.
  Όσο ο κληρονόμος έχει το δικαίωμα να αποποιηθεί τη κληρονομία δεν μπορεί να ασκηθεί δικαστικώς εναντίον του αξίωση που στρέφεται κατά της κληρονομίας, εκτός αν έχει διοριστεί κηδεμόνας της σχολάζουσας κληρονομίας.
  ’ρθρο 1859.
  Η διαχείριση πριν από την αποποίηση.
  Διαχειριστική πράξη που έγινε από εκείνον που αποποιήθηκε, πριν από την αποποίηση της κληρονομίας, κρίνεται απέναντι στον κληρονόμο κατά τις διατάξεις για τη διοίκηση αλλοτρίων.
  Η διάθεση αντικειμένου πριν από την αποποίηση της κληρονομίας, από εκείνον που αποποιήθηκε, εφόσον δεν μπορούσε χωρίς ζημία της κληρονομίας να αναβληθεί, καθώς και η μονομερής δικαιοπραξία τρίτου προς αυτόν ως κληρονόμο, παραμένουν ισχυρές και μετά την αποποίηση.
  ΚΕΦΑΛΑΙΟ ΕΒΔΟΜΟ
  ΚΛΗΡΟΝΟΜΙΚΗ ΑΝΑΞΙΟΤΗΤΑ
  ’ρθρο 1860.
  Λόγοι.
  Ανάξιος να κληρονομήσει είναι: 1.εκείνος που υπό πρόθεση θανάτωσε ή αποπειράθηκε να θανατώσει τον κληρονομούμενο, τα τέκνα, τους γονείς ή το σύζυγο του κληρονομουμένου· 2.εκείνος που καταδικάστηκε για ψευδή καταμήνυση του κληρονομουμένου για κακούργημα· 3.εκείνος που από πρόθεση εμπόδισε παράνομα τον κληρονομούμενο να συντάξει ή να ανακαλέσει διαθήκη· 4.εκείνος που με απάτη παρακίνησε ή παράνομα ή αντίθετα προς τα χρηστά ήθη με απειλή ανάγκασε τον κληρονομούμενο να συντάξει ή να αλλάξει διαθήκη· 5.εκείνος που αλλοίωσε ή εξαφάνισε τη διαθήκη του κληρονομουμένου.

  
’ρθρο 1861.
  Συγγνώμη.
  Η αναξιότητα εκλείπει, αν ο κληρονομούμενος με δημόσιο έγγραφο ή με διαθήκη συγχώρησε τον ανάξιο.
  ’ρθρο 1862.
  Κήρυξη της αναξιότητας.
  Η αναξιότητα κηρύσσεται με δικαστική απόφαση· τη σχετική αγωγή έχει δικαίωμα να εγείρει όποιος έχει έννομο συμφέρον από τον παραμερισμό του ανάξιου είτε μόνο αυτού του ίδιου είτε και άλλου που καλείται ύστερα απ' αυτόν.
  Η αγωγή παραγράφεται δύο χρόνια μετά την επαγωγή της κληρονομίας στον ανάξιο· αν πρόκειται για ανάξιο καταπιστευματοδόχο, η παραγραφή αρχίζει από την επαγωγή στον κληρονόμο.
  ’ρθρο 1863.
  Συνέπειες.
  ’μα γίνει τελεσίδικη η απόφαση που κηρύσσει την αναξιότητα, η επαγωγή προς τον ανάξιο θεωρείται σαν να μην έχει γίνει. Η κληρονομία επάγεται σ' εκείνον που θα είχε σειρά να κληθεί, αν ο ανάξιος δεν ζούσε κατά την επαγωγή. Η επαγωγή θεωρείται ότι έγινε κατά το θάνατο του κληρονομουμένου.
  ’ρθρο 1864.
  Οι διατάξεις για την αναξιότητα εφαρμόζονται και ως προς το μεριδούχο, καθώς επίσης και ως προς τον κληροδόχο.
  ΚΕΦΑΛΑΙΟ ΟΓΔΟΟ
  ΣΧΟΛΑΖΟΥΣΑ ΚΛΗΡΟΝΟΜΙΑ
  ’ρθρο 1865.
  Περιπτώσεις.
  Αν ο κληρονόμος είναι άγνωστος ή δεν είναι βέβαιο αν αποδέχτηκε την κληρονομία, το δικαστήριο της κληρονομίας ύστερα από αίτηση εκείνου που έχει έννομο συμφέρον ή και αυτεπαγγέλτως διορίζει κηδεμόνα της κληρονομίας. Σε κατεπείγουσες περιστάσεις ο εισαγγελέας πρωτοδικών διορίζει προσωρινό κηδεμόνα. Αυτός οφείλει χωρίς υπαίτια καθυστέρηση να προκαλέσει το διορισμό οριστικού κηδεμόνα από το δικαστήριο.
  ’ρθρο 1866.
  Εξουσία του κηδεμόνα.
  Ο κηδεμόνας αντιπροσωπεύει τον κληρονόμο και διαχειρίζεται την κληρονομία, έχοντας την υποχρέωση να ενεργήσει τη σφράγιση και την απογραφή της και να λάβει κάθε συντηρητικό μέτρο καθώς και να εισπράξει τις απαιτήσεις και να καταθέσει έντοκα τα χρήματα σε ασφαλή τράπεζα. Χωρίς άδεια του δικαστηρίου της κληρονομίας δεν μπορεί να εκποιεί αντικείμενά της, να συνάπτει δάνεια και συμβιβασμούς ούτε να εκμισθώνει κινητά ή ακίνητα της κληρονομίας πέρα από μια διετία.
  ’ρθρο 1867.
  Μητέρα κληρονόμου που κυοφορείται.
  Αν ο κληρονόμος κυοφορείται κατά το θάνατο του κληρονομουμένου, η μητέρα, αν δεν μπορεί να διαθρέψει τον εαυτό της, μπορεί να απαιτήσει ανάλογη διατροφή από την κληρονομική μερίδα του κυοφορουμένου, έως τον τοκετό. Για να καθοριστεί η κληρονομική μερίδα θεωρείται ότι θα γεννηθεί ένα μόνο τέκνο.
  ’ρθρο 1868.
  Όταν δεν βρίσκεται κληρονόμος.
  Αν δεν βρεθεί κληρονόμος μέσα σε προθεσμία ανάλογη προς τις περιστάσεις, το δικαστήριο της κληρονομίας βεβαιώνει ότι δεν υπάρχει άλλος κληρονόμος, εκτός από το δημόσιο. Η βεβαίωση δημιουργεί τεκμήριο ότι το δημόσιο είναι εξ αδιαθέτου κληρονόμος.
  
’ρθρο 1869.
  Το δικαστήριο πριν από τη βεβαίωση διατάζει να δημοσιευτεί πρόσκληση, για να αναγγελθούν εκείνοι που αξιώνουν κληρονομικό δικαίωμα, και καθορίζει συνάμα τα σχετικά με τη δημοσίευση και την προθεσμία της αναγγελίας. Αν οι δαπάνες της δημόσιας πρόσκλησης είναι δυσανάλογα μεγάλες σε σχέση με την κληρονομία, μπορεί αντί για δημοσίευση να γίνει ειδική πρόσκληση προς τους πιθανούς κληρονόμους.
  Αν μέσα στην ορισμένη προθεσμία δεν αναγγέλθηκε κληρονόμος ή το δικαίωμα εκείνου που εμπρόθεσμα αναγγέλθηκε κριθεί ανυπόστατο, το δικαστήριο προχωρεί στη βεβαίωση που αναφέρεται στο προηγούμενο άρθρο.
  ’ρθρο 1870.
  Πριν από τη δικαστική βεβαίωση ότι δεν υπάρχει άλλος κληρονόμος, δεν μπορεί να ασκηθεί δικαίωμα από το δημόσιο ή κατά του δημοσίου ως εξ αδιαθέτου κληρονόμου.
  ΚΕΦΑΛΑΙΟ ΕΝΑΤΟ
  ΑΓΩΓΗ ΠΕΡΙ ΚΛΗΡΟΥ
  ’ρθρο 1871.
  Εναγόμενος.
  Ο κληρονόμος έχει δικαίωμα να απαιτήσει από εκείνον που κατακρατεί ως κληρονόμος αντικείμενα της κληρονομίας (νομέα της κληρονομίας) την αναγνώριση του κληρονομικού δικαιώματος και την απόδοση της κληρονομίας ή κάποιου αντικειμένου από αυτήν.
  ’ρθρο 1872.
  Αντικείμενο.
  Ως αντικείμενα της κληρονομίας κατά το προηγούμενο άρθρο θεωρούνται επίσης και: 1.εκείνα στα οποία ο κληρονομούμενος κατά το χρόνο του θανάτου του είχε δικαίωμα νομής ή κατοχής, ακόμη και αν είχε αποβληθεί όταν ζούσε· 2.καθετί που ο νομέας κληρονομίας αποκτά με δικαιοπραξία χρησιμοποιώντας κληρονομιαία μέσα. Όταν ο κληρονόμος λάβει εκείνο που προέρχεται από τέτοια δικαιοπραξία, η δικαιοπραξία αυτή, αν ήταν ανίσχυρη, κυρώνεται.
  ’ρθρο 1873.
  Μη αυτούσια απόδοση.
  Εφόσον ο νομέας της κληρονομίας δεν είναι σε θέση να αποδώσει αυτουσίως, ευθύνεται κατά τις διατάξεις για τον αδικαιολόγητο πλουτισμό.
  ’ρθρο 1874.
  Καλόπιστος νομέας. Ωφελήματα.
  Ο καλόπιστος νομέας της κληρονομίας έχει υποχρέωση να αποδώσει τα ωφελήματα που εξήγαγε πριν από την επίδοση της αγωγής και κάθε άλλη επαύξηση των κληρονομιαίων, αλλά μόνο στο μέτρο που έγινε, απ' αυτά πλουσιότερος. Η υποχρέωση εκτείνεται και στους καρπούς που ο νομέας απέκτησε κατά κυριότητα.
  ’ρθρο 1875.
  Δαπάνες.
  Ο καλόπιστος νομέας της κληρονομίας έχει δικαίωμα να απαιτήσει κάθε δαπάνη που έγινε υπέρ της κληρονομίας ή υπέρ των κληρονομιαίων αντικειμένων, εφόσον η δαπάνη αυτή δεν καλύπτεται κατά τον υπολογισμό του αδικαιολογήτου πλουτισμού σύμφωνα με το άρθρο 1873. Στις δαπάνες ανήκει και οτιδήποτε ο νομέας κατέβαλε για να αποσβέσει βάρη ή χρέη της κληρονομίας.
  Ο νομέας, για την απαίτηση των δαπανών, έχει δικαίωμα να αντιτάξει επίσχεση των κληρονομιαίων ενσωμάτων.

(Μετά τη σελ. 192,212) Σελ. 192,213
Τεύχος Ζ12-Σελ. 115
  
’ρθρο 1876.
  Επίδοση της αγωγής.
  Αν μετά την επίδοση της αγωγής τα κληρονομιαία χειροτέρεψαν ή καταστράφηκαν ή από άλλο λόγο δεν μπορούν να αποδοθούν, ο καλόπιστος νομέας της κληρονομίας ευθύνεται κατά τις διατάξεις που ρυθμίζουν την ευθύνη του νομέα πράγματος μετά την επίδοση της διεκδικητικής αγωγής.
  Το ίδιο ισχύει και για τα μετά την επίδοση της αγωγής ωφελήματα που ο εναγόμενος εξήγαγε, ή για την επαύξηση των κληρονομιαίων ενσωμάτων, καθώς επίσης και για τις απαιτήσεις του νομέα από δαπάνες που έγιναν μετά την επίδοση της αγωγής.
  ’ρθρο 1877.
  Κακόπιστος νομέας.
  Αν ο νομέας της κληρονομίας ήταν κακόπιστος όταν απέκτησε τη νομή ή αργότερα έμαθε ότι δεν είναι κληρονόμος, ευθύνεται από το χρόνο αυτό κατά τις διατάξεις του προηγούμενου άρθρου.
  Δεν αποκλείεται και περαιτέρω ευθύνη του από υπερημερία.
  ’ρθρο 1878.
  Αν ο νομέας της κληρονομίας απέκτησε τη νομή κάποιου αντικειμένου της με κολάσιμη πράξη, ευθύνεται κατά τις διατάξεις για τις αδικοπραξίες.
  ’ρθρο 1879.
  Χρησικτησία κατά κληρονόμου.
  Εφόσον δεν έχει παραγραφεί η αγωγή περί κλήρου, ο νομέας της κληρονομίας δεν μπορεί να επικαλεστεί κατά του κληρονόμου τη χρησικτησία πράγματος που το νέμεται σαν να ανήκει στην κληρονομία.
  ’ρθρο 1880.
  Υποχρέωση παροχής πληροφοριών.
  Ο νομέας της κληρονομίας έχει υποχρέωση να δώσει στον κληρονόμο πληροφορίες για την κατάσταση της κληρονομίας, καθώς και για την τύχη των αντικειμένων της. Την ίδια υποχρέωση έχει και: 1.όποιος, χωρίς να είναι νομέας της κληρονομίας, παίρνει απ' αυτήν ένα πράγμα στη νομή του πριν καταλάβει τη νομή ο κληρονόμος· 2.όποιος κατά το θάνατο του κληρονομουμένου βρισκόταν μ' αυτόν σε οικιακή κοινωνία.
  ’ρθρο 1881.
  Έγερση ειδικής αγωγής.
  Ο νομέας της κληρονομίας ευθύνεται κατά τις διατάξεις της αγωγής περί κλήρου, και αν ακόμη ο κληρονόμος εγείρει εναντίον του τις αρμόζουσες ειδικές αγωγές για τα αντικείμενα της κληρονομίας.
  ’ρθρο 1882.
  Εκείνος που αποκτά από το νομέα.
  Έναντι του κληρονόμου νομέας της κληρονομίας θεωρείται επίσης και όποιος αποκτά με σύμβαση την κληρονομία από το νομέα της.
Σελ. 192,214
Τεύχος Ζ12-Σελ. 116
  
’ρθρο 1883.
  Σε περίπτωση αφάντου.
  Αν εμφανιστεί εκείνος που κηρύχθηκε άφαντος, μπορεί να απαιτήσει την απόδοση της περιουσίας του κατά τις διατάξεις της αγωγής περί κλήρου.
  Όσο ζει ακόμη εκείνος που κηρύχθηκε άφαντος, η παραγραφή της απαίτησής του δεν λήγει πριν μάθει ότι κηρύχθηκε άφαντος και περάσει από τότε ένα έτος.
  Το ίδιο ισχύει και αν από πλάνη κάποιος κρίθηκε ότι πέθανε, χωρίς να έχει κηρυχθεί άφαντος.
  ΚΕΦΑΛΑΙΟ ΔΕΚΑΤΟ
  ΣΧΕΣΗ ΠΕΡΙΣΣΟΤΕΡΩΝ ΚΛΗΡΟΝΟΜΩΝ
  ’ρθρο 1884.
  Κοινωνία.
  Αν οι κληρονόμοι είναι περισσότεροι, η κληρονομία γίνεται κοινή κατά το λόγο της μερίδας του καθενός. Αν δεν ορίζει διαφορετικά ο νόμος, στην κοινωνία μεταξύ των συγκληρονόμων εφαρμόζονται οι γενικές διατάξεις για την κοινωνία.
  ’ρθρο 1885.
  Μερισμός απαιτήσεων και χρεών.
  Οι απαιτήσεις και τα χρέη της κληρονομίας διαιρούνται αυτοδικαίως μεταξύ των συγκληρονόμων ανάλογα με τη μερίδα του καθενός.
  ’ρθρο 1886.
  Διάθεση μερίδας.
  Κάθε συγκληρονόμος μπορεί να διαθέσει τη μερίδα του στην κληρονομία ή σε κάθε αντικείμενό της.
  ’ρθρο 1887.
  Διανομή.
  Κάθε συγκληρονόμος έχει δικαίωμα οποτεδήποτε να ζητήσει τη διανομή της κληρονομίας. Ο διαθέτης δεν μπορεί να απαγορεύσει τη διανομή για χρονικό διάστημα μακρότερο από δέκα χρόνια από το θάνατό του.
  ’ρθρο 1888.
  Κάθε συγκληρονόμος μπορεί να ζητήσει αυτούσια τη μερίδα του στα κινητά και τα ακίνητα της κληρονομίας.
  Έγγραφα που αφορούν τις προσωπικές σχέσεις του κληρονομουμένου ή της οικογένειάς του ή ολόκληρη την κληρονομία παραμένουν κοινά και παραδίδονται για φύλαξη σε ένα συγκληρονόμο που ορίζεται από το δικαστήριο της διανομής.

  
’ρθρο 1889.
  Ρύθμιση ως προς την οικογενειακή στέγη.
  Αν υπάρχει στην κληρονομία που πρέπει να διανεμηθεί, ακίνητο που χρησίμευε όσο ζούσε ο κληρονομούμενος ως ο κύριος τόπος διαμονής του ίδιου και του συζύγου του που επιζεί, το δικαστήριο μπορεί, κατά τη διανομή της κληρονομίας, ύστερα από αίτηση του τελευταίου, εκτιμώντας ειδικές περιστάσεις, να επιδικάσει την κυριότητα του ακινήτου αποκλειστικά σ' αυτόν. Αν η αξία του ακινήτου κατά το θάνατο του κληρονομουμένου είναι μεγαλύτερη από την αξία της κληρονομικής μερίδας του συζύγου που επιζεί, η επιδίκαση γίνεται αφού ο τελευταίος καταβάλει τη διαφορά. Η διάταξη αυτή εφαρμόζεται και σε περίπτωση διανομής μόνο του ακινήτου που χρησίμευε ως οικογενειακή στέγη, αν αυτό περιήλθε σε περισσοτέρους, ανάμεσα στους οποίους είναι ο σύζυγος που επιζεί.
  ’ρθρο 1890.
  Τρόπος διανομής με διαθήκη.
  Ο κληρονομούμενος μπορεί να ορίσει με διαθήκη τον τρόπο της διανομής. Ιδίως μπορεί να αναθέσει τον τρόπο της διανομής στην εύλογη κρίση τρίτου.
  ’ρθρο 1891.
  Νέμηση ανιόντος.
  Ο ανιών μπορεί όσο ζει να διανείμει την περιουσία του μεταξύ των κατιόντων του (νέμηση). Η διανομή γίνεται με σύμβαση και περιλαμβάνει μόνο την περιουσία που υπάρχει. Ο ανιών όμως δεν δεσμεύεται από τη διανομή αυτή για τις διατάξεις της διαθήκης του.
  ’ρθρο 1892.
  Στοιχεία περιουσίας που δεν έχουν περιληφθεί στη νέμηση διανέμονται όπως ορίζει ο νόμος.
  ’ρθρο 1893.
  Η νέμηση στην οποία έχει παραλειφθεί μεριδούχος κατιών είναι άκυρη ως προς αυτόν κατά το ποσοστό της νόμιμης μοίρας.
  ’ρθρο 1894.
  Εφόσον με τη νέμηση έχει προσβληθεί η νόμιμη μοίρα κατιόντος, εφαρμόζεται η διάταξη του άρθρου 1827.
  ΚΕΦΑΛΑΙΟ ΕΝΔΕΚΑΤΟ
  ΣΥΝΕΙΣΦΟΡΑ
  ’ρθρο 1895.
  Τι συνεισφέρεται.
  Οι κατιόντες, όταν κληρονομούν εξ αδιαθέτου, έχουν την υποχρέωση να συνεισφέρουν ο ένας στον άλλον οτιδήποτε τους δώρισε ή οπωσδήποτε τους παραχώρησε χωρίς αντάλλαγμα ο κληρονομούμενος, όσο ζούσε, καθώς και ό,τι δαπάνησε για την επαγγελματική μόρφωσή τους, εφόσον αυτό υπερέβαινε ό,τι θα ήταν σύμφωνο με την οικονομική κατάσταση του κληρονομουμένου. Δεν υπάρχει υποχρέωση συνεισφοράς, αν ο κληρονομούμενος το όρισε, όταν έδωσε την παροχή ή έκανε τη δαπάνη.
  ’ρθρο 1896.
  Συνεισφορά στη θέση άλλου.
  Αν ο κατιών που ως κληρονόμος θα είχε υποχρέωση συνεισφοράς έχει εκπέσει πριν από το θάνατο ή μετά το θάνατο του κληρονομουμένου, ο κατιών που παίρνει τη θέση του έχει υποχρέωση να συνεισφέρει τις παροχές που έγιναν σ' εκείνον που έχει εκπέσει.
  Αν ο κληρονομούμενος όρισε υποκατάστατο για τον κατιόντα που έχει εκπέσει, σε περίπτωση αμφιβολίας ο υποκατάστατος έχει υποχρέωση να συνεισφέρει τις παροχές που έγιναν σ' εκείνον που έχει εκπέσει.
  
’ρθρο 1897.
  Συνεισφορά σε περίπτωση διαδοχής από διαθήκη.
  Αν ο κληρονομούμενος εγκατέστησε κληρονόμους τους κατιόντες του με την ίδια αναλογία μερίδων που θα κληρονομούσαν και χωρίς διαθήκη, σε περίπτωση αμφιβολίας υπάρχει υποχρέωση συνεισφοράς στην έκταση που θα υπήρχε και στην εξ αδιαθέτου διαδοχή.
  ’ρθρο 1898.
  Παροχή σε απώτερο κατιόντα.
  Παροχή που έκανε ο κληρονομούμενος σε απώτερο κατιόντα πριν εκπέσει ο εγγύτερος κατιών που τον αποκλείει, ή σε κατιόντα που υπεισέρχεται ως υποκατάστατος άλλου κατιόντος δεν συνεισφέρεται, εκτός αν ο κληρονομούμενος κατά την παροχή διέταξε τη συνεισφορά.
  Το ίδιο ισχύει και για όποιον έλαβε παροχή από τον κληρονομούμενο πριν αποκτήσει τη νομική θέση κατιόντος.
  ’ρθρο 1899.
  Πώς γίνεται η συνεισφορά.
  Η συνεισφορά γίνεται με τον υπολογισμό της αξίας της παροχής, για την οποία υπάρχει υποχρέωση συνεισφοράς, στην κληρονομία που πρέπει να διανεμηθεί μεταξύ των κατιόντων και με την αφαίρεση κατόπιν της αξίας της από τη μερίδα εκείνου που έχει υποχρέωση συνεισφοράς.
  Για τον προσδιορισμό της αξίας της παροχής λαμβάνεται υπόψη ο χρόνος που έγινε η παροχή.
  ’ρθρο 1900.
  Μεγαλύτερη αξία της παροχής που
συνεισφέρεται.
  Αν η αξία της παροχής, που πρέπει να συνεισφέρει ο κατιών είναι μεγαλύτερη από τη μερίδα που του ανήκει, δεν έχει υποχρέωση για το επιπλέον. Σε τέτοια περίπτωση η κληρονομία διανέμεται μεταξύ των λοιπών κληρονόμων χωρίς να υπολογίζεται η παροχή που έπρεπε να συνεισφέρει ο κατιών.
  ΚΕΦΑΛΑΙΟ ΔΩΔΕΚΑΤΟ
  ΚΛΗΡΟΝΟΜΟΣ ΜΕ ΑΠΟΓΡΑΦΗ
  ’ρθρο 1901.
  Ευθύνη απλού κληρονόμου.
  Ο κληρονόμος ευθύνεται και με τη δική του περιουσία, για τις υποχρεώσεις της κληρονομίας. Οι κληροδοσίες και οι τρόποι εκπληρώνονται μετά τις λοιπές υποχρεώσεις.
  ’ρθρο 1902.
  Αποδοχή με το ευεργέτημα της απογραφής.
  Όσο ο κληρονόμος έχει δικαίωμα να αποποιηθεί την κληρονομία, μπορεί να δηλώσει ότι την αποδέχεται με το ευεργέτημα της απογραφής. Η δήλωση γίνεται στο γραμματέα του δικαστηρίου της κληρονομίας.
  Η δήλωση αποδοχής θεωρείται ότι έγινε με το ευεργέτημα της απογραφής, αν ο κληρονόμος είναι πρόσωπο για το οποίο η αποδοχή της κληρονομίας γίνεται κατά το νόμο με το ευεργέτημα της απογραφής.
  ’ρθρο 1903.
  Προθεσμία απογραφής.
  Ο κληρονόμος με απογραφή οφείλει να τελειώσει την απογραφή της κληρονομικής περιουσίας μέσα σε τέσσερις μήνες αφότου γίνει η δήλωση του προηγούμενου άρθρου.
  
  
(Μετά τη σελ.192,214) Σελ. 192,215
  
’ρθρο 1904.
  Ευθύνη κληρονόμου με απογραφή.
  Ο κληρονόμος με απογραφή ευθύνεται για τις υποχρεώσεις της κληρονομίας έως το ενεργητικό της. Καμιά σύγχυση δεν επέρχεται ως προς τα δικαιώματα και τις υποχρεώσεις του έναντι της κληρονομίας.
  ’ρθρο 1905.
  Η κληρονομία χωριστή ομάδα.
  Αφότου γίνει η δήλωση της αποδοχής της κληρονομίας με το ευεργέτημα της απογραφής, τα δικαιώματα και οι υποχρεώσεις της κληρονομίας αποχωρίζονται αυτοδικαίως από την περιουσία του κληρονόμου και αποτελούν χωριστή ομάδα.
  ’ρθρο 1906.
  Εγγραφή υποθήκης.
  Αν έγινε αποδοχή της κληρονομίας με το ευεργέτημα της απογραφής, κάθε εγγραφή υποθήκης ή προσημείωσης που έγινε πάνω στα κληρονομιαία με οποιοδήποτε τίτλο μετά το θάνατο του κληρονομουμένου, δεν παρέχει κανένα προνόμιο έναντι των δανειστών της κληρονομίας.
  ’ρθρο 1907.
  Διοίκηση κληρονομίας.
  Ο κληρονόμος με απογραφή διοικεί την ομάδα της κληρονομίας, ευθύνεται για κάθε αμέλεια που υπόκειται σε λογοδοσία.
  ’ρθρο 1908.
  Εκποίηση ακινήτων και τίτλων.
  Ο κληρονόμος με απογραφή δεν μπορεί να εκποιήσει χωρίς άδεια του δικαστηρίου ακίνητα της κληρονομίας ή δημόσια χρεόγραφα ή μετοχές ή ομολογίες ανώνυμων εταιριών. Τα ακίνητα εκποιούνται με πλειστηριασμό, εκτός αν το δικαστήριο διατάξει διαφορετικά.
  ’ρθρο 1909.
  Παραχώρηση περιουσίας.
  Ο κληρονόμος με απογραφή έχει δικαίωμα να παραχωρήσει την κληρονομική περιουσία στους δανειστές της κληρονομίας και τους κληροδόχους σύμφωνα με τις διατάξεις της πολιτικής δικονομίας. Με την παραχώρηση αυτή απαλλάσσεται από κάθε υποχρέωση προς αυτούς.
  ’ρθρο 1910.
  Αγωγές του κληρονόμου κατά της κληρονομίας.
  Οι αγωγές του κληρονόμου, με απογραφή κατά της κληρονομίας απευθύνονται κατά των λοιπών κληρονόμων και, αν δεν υπάρχουν άλλοι, διορίζεται ειδικός κηδεμόνας για τη διεξαγωγή της δίκης, κατά τις διατάξεις για τον κηδεμόνα, σχολάζουσας κληρονομίας.
Σελ. 192,216
Τεύχος Ζ12-Σελ. 118
  
’ρθρο 1911.
  Έκπτωση από το ευεργέτημα.
  Ο κληρονόμος χάνει το ευεργέτημα της απογραφής: 1.αν δεν συνέταξε εμπρόθεσμα απογραφή· 2.αν δολίως έκανε ανακριβή απογραφή· 3.σε περίπτωση δόλου σχετικά με τη διαχείριση της κληρονομικής ομάδας· 4.αν εκποίησε ακίνητα ή δημόσια χρεόγραφα ή μετοχές ή ομολογίες ανώνυμων εταιριών, χωρίς άδεια του δικαστηρίου.
  ’ρθρο 1912.
  Σε περίπτωση προσώπων ανίκανων ή με περιορισμένη ικανότητα για δικαιοπραξία, για τα οποία η αποδοχή της κληρονομίας γίνεται κατά το νόμο με το ευεργέτημα της απογραφής, έκπτωση από το ευεργέτημα επειδή δεν συντάχθηκε απογραφή επέρχεται αν μέσα σε ένα χρόνο, αφότου τα πρόσωπα έγιναν απεριορίστως ικανά, δεν έκαναν την απογραφή.
  ΚΕΦΑΛΑΙΟ ΔΕΚΑΤΟ ΤΡΙΤΟ
  ΔΙΚΑΣΤΙΚΗ ΕΚΚΑΘΑΡΙΣΗ ΤΗΣ
ΚΛΗΡΟΝΟΜΙΑΣ
  ’ρθρο 1913
  Πότε διατάζεται.
  Το δικαστήριο της κληρονομίας μπορεί, ύστερα από αίτηση οποιουδήποτε δανειστή της, να διατάξει την εκκαθάριση της κληρονομίας.
  Η εκκαθάριση διατάζεται και αν ακόμη η κληρονομία σχολάζει ή ο κληρονόμος τη δέχτηκε με το ευεργέτημα της απογραφής.
  Το δικαστήριο μπορεί να απορρίψει την αίτηση, αν ο κληρονόμος παρέχει ασφάλεια υπέρ του δανειστή που τη ζήτησε.
  ’ρθρο 1914.
  Η κληρονομία χωριστή ομάδα.
  Από τη δημοσίευση της απόφασης που διατάζει την εκκαθάριση, τα δικαιώματα και οι υποχρεώσεις της κληρονομίας αποχωρίζονται αυτοδικαίως από την περιουσία του κληρονόμου και αποτελούν χωριστή ομάδα που διοικείται από τον εκκαθαριστή. κάθε εγγραφή υποθήκης ή προσημείωσης, που έγινε στα κληρονομιαία με οποιοδήποτε τίτλο μετά το θάνατο του κληρονομουμένου, δεν παρέχει κανένα προνόμιο έναντι των δανειστών της κληρονομίας.
  ’ρθρο 1915.
  Διορισμός εκκαθαριστών.
  Η απόφαση που διατάζει την εκκαθάριση διορίζει εκκαθαριστή της κληρονομίας. Εκκαθαριστής μπορεί να διοριστεί και ο κληρονόμος ή ένας από τους κληρονόμους, αν, έχει πλήρη ικανότητα για δικαιοπραξία.

  
’ρθρο 1916.
  Πρόσκληση κληρονομικών δανειστών.
  Ο εκκαθαριστής μέσα σε ένα μήνα από την κοινοποίηση σ' αυτόν της απόφασης δημοσιεύει στον τύπο περίληψή της με πρόσκληση των δανειστών της κληρονομίας να αναγγείλουν τις απαιτήσεις τους και τα δικαιολογητικά τους στοιχεία.
  Η απόφαση που διατάζει την εκκαθάριση καθορίζει τα σχετικά με τη δημοσίευση. Σε κάθε περίπτωση η περίληψη με την πρόσκληση των δανειστών δημοσιεύεται σε εφημερίδα της τελευταίας κατοικίας ή διαμονής του κληρονομουμένου.
  ’ρθρο 1917.
  Αναγγελία δανειστών.
  Μέσα σε τέσσερις μήνες από την τελευταία δημοσίευση που γίνεται σύμφωνα με το προηγούμενο άρθρο, όποιος θεωρεί τον εαυτό του δανειστή της κληρονομίας οφείλει να αναγγείλει στον εκκαθαριστή την απαίτησή του με τα δικαιολογητικά στοιχεία.
  Με βάση τις απαιτήσεις που αναγγέλθηκαν ο εκκαθαριστής έχει υποχρέωση, μέσα σε τρεις μήνες από την παρέλευση της προθεσμίας για αναγγελία, να τελειώσει την απογραφή της κληρονομίας. Το δικαστήριο της κληρονομίας μπορεί να παρατείνει αυτή την προθεσμία για σπουδαίους λόγους.
  ’ρθρο 1918.
  Έργο του εκκαθαριστή.
  Ο εκκαθαριστής διοικεί την ομάδα της κληρονομίας, ευθύνεται για κάθε αμέλεια και έχει την υποχρέωση να λογοδοτήσει.
  Έως το τέλος της απογραφής επαληθεύει τις υποχρεώσεις της κληρονομίας, εισπράττει τις απαιτήσεις και εκποιεί τα κινητά και ακίνητά της.
  Κάθε χρηματικό ποσόν που εισπράττεται κατατίθεται εντόκως σε ασφαλή τράπεζα.
  Σε περίπτωση εκποίησης ακινήτων ή δημόσιων χρεογράφων ή μετοχών ή ομολογιών ανώνυμων εταιριών εφαρμόζεται η διάταξη του άρθρου 1908.
  ’ρθρο 1919.
  Αμοιβή του.
  Ο εκκαθαριστής έχει δικαίωμα να λάβει ανάλογη αμοιβή, που ορίζεται από το δικαστήριο της κληρονομίας. Το δικαστήριο ακούει προηγουμένως τον κληρονόμο, αν αυτό δεν είναι αδύνατο ή ιδιαίτερα δύσκολο.
  
’ρθρο 1920.
  Ανεπάρκεια κληρονομίας.
  Αν από την απογραφή προκύπτει ότι το ενεργητικό της κληρονομίας δεν είναι αρκετό για την εξόφληση των υποχρεώσεών της, ο εκκαθαριστής έχει υποχρέωση, πριν εξοφλήσει οποιοδήποτε δανειστή, να ζητήσει από το δικαστήριο της κληρονομίας να ρυθμίσει τη σύμμετρη πληρωμή όλων των δανειστών, χωρίς να θίγονται τα προνόμια που αποκτήθηκαν κατά το νόμο ή οι υποθήκες που έχουν εγγραφεί και τα ενέχυρα που έχουν συσταθεί πριν από το θάνατο του κληρονομουμένου.
  Οι δανειστές υπό αίρεση κατατάσσονται με την αίρεση αυτή.
  ’ρθρο 1921.
  Δανειστές που δεν αναγγέλθηκαν.
  Οι δανειστές της κληρονομίας που δεν αναγγέλθηκαν εμπρόθεσμα κατά το άρθρο 1917 ικανοποιούνται μόνο αν μετά την εξόφληση όσων αναγγέλθηκαν απομείνει κληρονομική περιουσία.
  ’ρθρο 1922.
  Εκκαθάριση και περιορισμός της ευθύνης.
  Με την απόφαση που διατάζει την εκκαθάριση της κληρονομίας δεν περιορίζεται η ευθύνη του κληρονόμου για τις υποχρεώσεις της κληρονομίας, εφόσον δεν είναι κληρονόμος με το ευεργέτημα της απογραφής. Αλλά αν έχει τέτοια ιδιότητα, από τη δημοσίευση της απόφασης παύουν τα καθήκοντά του ως κληρονόμου με απογραφή.
  
  
  
  
  
  
  
  
  
  
  
  
  
(Αντί για τη σελ. 192,217) Σελ. 192,217(α)
Τεύχος 1396 Σελ. 31
  
  
ΚΕΦΑΛΑΙΟ ΔΕΚΑΤΟ ΤΕΤΑΡΤΟ
  ΚΛΗΡΟΝΟΜΙΚΟ ΚΑΤΑΠΙΣΤΕΥΜΑ
  ’ρθρο 1923.
  Έγνοια.
  Ο διαθέτης μπορεί να υποχρεώσει τον κληρονόμο να παραδώσει έπειτα από ορισμένο γεγονός ή χρονικό σημείο την κληρονομία που απέκτησε ή ποσοστό της σε άλλον (καταπιστευματοδόχο).
  Τέτοια υποχρέωση δεν μπορεί να επιβληθεί στον καταπιστευματοδόχο.
  Εγκατάσταση προσώπου που δεν είχε ακόμη συλληφθεί.
  " ’ρθρ.1924.-Με την επιφύλαξη του άρθρου 1711 εδ. β΄, αν ο διαθέτης εγκατέστησε κληρονόμο πρόσωπο που δεν είχε ακόμη συλληφθεί κατά το θάνατό του, ο εγκατάστατος θεωρείται καταπιστευματοδόχος.
  Το ίδιο ισχύει και αν εγκαταστάθηκε κληρονόμος νομικό πρόσωπο που δεν είχε ακόμη συσταθεί κατά το θάνατο του διαθέτη."
  Το άρθρ.1924 αντικαταστάθηκε ως άνω από την παρ.2 άρθρου τρίτου Νόμ.3089/20-23 Δεκ.2002 (ΦΕΚ Α΄327), κατωτ.αριθ.15.
  ’ρθρο 1925.
  Εγκατάσταση με αναβλητική αίρεση
ή προθεσμία.
  Αν ο διαθέτης εγκατέστησε κάποιον κληρονόμο με αναβλητική αίρεση ή προθεσμία που δεν είχε πληρωθεί κατά το θάνατο του διαθέτη, ο εγκατάστατος θεωρείται καταπιστευματοδόχος.
  Το ίδιο ισχύει και αν ο προσδιορισμός του εγκαταστάτου εξαρτάται από γεγονός που επέρχεται μετά το θάνατο του διαθέτη.
  ’ρθρο 1926.
  Εγκατάσταση με διαλυτική αίρεση ή προθεσμία.
  Αν ο διαθέτης εγκατέστησε κάποιον κληρονόμο με διαλυτική αίρεση ή προθεσμία χωρίς να ορίσει τον καταπιστευματοδόχο, θεωρείται καταπιστευματοδόχος το πρόσωπο που θα κληρονομούσε το διαθέτη εξ αδιαθέτου αν ο διαθέτης πέθαινε κατά την πλήρωση της αίρεσης ή προθεσμίας.








Σελ. 192,218(α)
Τεύχος 1396 Σελ. 32

  
’ρθρο 1927.
  Απαγόρευση εκποίησης ή διάθεσης.
  Αν ο διαθέτης απαγόρευσε στον κληρονόμο την εκποίηση της κληρονομίας ή τη διάθεσή της με διάταξη τελευταίας βούλησης, σε περίπτωση αμφιβολίας οι εξ αδιαθέτου κληρονόμοι του κληρονόμου θεωρούνται καταπιστευματοδόχοι.
  ’ρθρο 1928.
  Αν ο διαθέτης απαγόρευσε στον κληρονόμο την εκποίηση της κληρονομίας ή τη διάθεσή της με διάταξη τελευταίας βούλησης και συγχρόνως προσδιόρισε το πρόσωπο για χάρη του οποίου έταξε την απαγόρευση, σε περίπτωση αμφιβολίας το πρόσωπο που προσδιορίστηκε μ' αυτό τον τρόπο θεωρείται καταπιστευματοδόχος.
  ’ρθρο 1929.
  Οικογενειακό καταπίστευμα.
  Αν ο διαθέτης εγκατέστησε κληρονόμο και όρισε η κληρονομία ή ποσοστό της να διατηρηθεί στην οικογένειά του, με την επιφύλαξη της διάταξης του άρθρου 1923 παρ. 2 θεωρούνται σε περίπτωση αμφιβολίας καταπιστευματοδόχοι μετά το θάνατο του εγκαταστάτου όλα τα πρόσωπα που θα κληρονομούσαν εξ αδιαθέτου το διαθέτη αν πέθαινε κατά το θάνατο του εγκαταστάτου.
  Για άλλους απώτερους συγγενείς του διαθέτη δεν ισχύει το οικογενειακό καταπίστευμα.
  
’ρθρο1930.
  Αν ο διαθέτης εγκατέστησε κληρονόμο και όρισε η κληρονομία ή ποσοστό της να διατηρηθεί στην οικογένεια του κληρονόμου, με την επιφύλαξη της διάταξης του άρθρου 1923 παρ. 2 θεωρούνται σε περίπτωση αμφιβολίας καταπιστευματοδόχοι μετά το θάνατο του εγκαταστάτου όλα τα πρόσωπα που θα κληρονομούσαν εξ αδιαθέτου τον κληρονόμο.
  Για άλλους απώτερους συγγενείς του κληρονόμου δεν ισχύει το οικογενειακό καταπίστευμα.
  ’ρθρο 1931.
  Ειδική περίπτωση βεβαρημένου.
  Στις περιπτώσεις των άρθρων 1924 και 1925, ωσότου γίνει η επαγωγή της κληρονομίας στον καταπιστευματοδόχο χωρεί ως προς τη μερίδα του η εξ αδιαθέτου διαδοχή.
  ’ρθρο 1932.
  Σιωπηρή υποκατάσταση.
  Όποιος εγκαταστάθηκε ως καταπιστευματοδόχος, σε περίπτωση αμφιβολίας θεωρείται ότι έχει οριστεί και ως υποκατάστατος του κληρονόμου.
  ’ρθρο 1933
  ’τεκνος κατιών.
  Αν ο διαθέτης εγκατέστησε καταπιστευματοδόχο για την περίπτωση θανάτου του κατιόντος του, που κατά τη σύνταξη της διαθήκης ήταν άτεκνος, ο καταπιστευματοδόχος θεωρείται ότι εγκαταστάθηκε για την περίπτωση που ο κατιών θα πέθαινε άτεκνος.
  ’ρθρο 1934.
  Έκταση καταπιστεύματος.
  Το δικαίωμα του καταπιστευματοδόχου σε περίπτωση αμφιβολίας εκτείνεται και στη μερίδα που απέκτησε ο κληρονόμος από την έκπτωση κάποιου συγκληρονόμου. Σε περίπτωση αμφιβολίας δεν περιλαμβάνει και το εξαίρετο που καταλείφθηκε στον κληρονόμο.
  ’ρθρο 1935.
  Χρόνος επαγωγής.
  Η επαγωγή της κληρονομίας στον καταπιστευματοδόχο επέρχεται μόλις πεθάνει ο κληρονόμος, αν ο διαθέτης δεν έταξε κάποιο άλλο γεγονός ή χρονικό σημείο.
  Στις περιπτώσεις του άρθρου 1924 η επαγωγή επέρχεται μόλις γίνει ο τοκετός ή μόλις συσταθεί το νομικό πρόσωπο.
  
’ρθρο 1936.
  Ύπαρξη του τιμώμενου προσώπου.
  Καταπιστευματοδόχος μπορεί να είναι μόνο όποιος ζει ή τουλάχιστον έχει συλληφθεί κατά το χρόνο που επάγεται σ' αυτόν η κληρονομία.
  Αν ο καταπιστευματοδόχος δεν ζει ή δεν έχει συλληφθεί κατ' αυτό το χρόνο, εφόσον ο διαθέτης δεν όρισε διαφορετικά, η κληρονομία παραμένει στον κληρονόμο.
  ’ρθρο 1937.
  Δικαιώματα βεβαρημένου.
  Ωσότου γίνει η επαγωγή στον καταπιστευματοδόχο ο κληρονόμος ασκεί τις κληρονομικές αγωγές και διαχειρίζεται την κληρονομία· απέναντι στον καταπιστευματοδόχο ευθύνεται για όση επιμέλεια δείχνει στις δικές του υποθέσεις.
  Διάθεση των αντικειμένων της κληρονομίας, αν ο διαθέτης δεν όρισε διαφορετικά, συγχωρείται μόνο όταν επιβάλλεται από τους κανόνες της τακτικής διαχείρισης ή έδωσε τη συναίνεσή του ο καταπιστευματοδόχος ή στην περίπτωση του άρθρου 1939. Κάθε άλλη διάθεση αποβαίνει άκυρη μόλις γίνει η επαγωγή στον καταπιστευματοδόχο.
  ’ρθρο 1938.
  Δαπάνες.
  Ωσότου γίνει η επαγωγή στον καταπιστευματοδόχο ο κληρονόμος βαρύνεται μόνο με τις αναγκαίες δαπάνες και με τις δαπάνες για την παραγωγή καρπών, καθώς και με τα τακτικά βάρη των κληρονομιαίων αντικειμένων. Κάθε άλλη δαπάνη κρίνεται κατά τις διατάξεις για τη διοίκηση αλλοτρίων.
  ’ρθρο 1939.
  Αποκατάσταση του υπολοίπου.
  Αν ο καταπιστευματοδόχος εγκαταστάθηκε σε ό,τι βρεθεί στην κληρονομία κατά το χρόνο της επαγωγής σ' αυτόν, ή αν ο διαθέτης επέτρεψε ελεύθερη διαχείριση στον κληρονόμο, αυτός έχει δικαίωμα να διαθέτει τα κληρονομιαία αντικείμενα.
  ’ρθρο 1940.
  Αποδοχή ή αποποίηση του καταπιστεύματος.
  Μόλις γίνει η επαγωγή της κληρονομίας στον καταπιστευματοδόχο αυτός δικαιούται να αποδεχτεί ή να αποποιηθεί την κληρονομία κατά τις διατάξεις για την αποδοχή ή την αποποίησή της.
  
  
(Μετά τη σελ. 192,218(α) Σελ. 192,2181
Τεύχος 1396 Σελ. 33

  
’ρθρο 1941.
  Αποκατάσταση και αποτέλεσμα.
  Μόλις γίνει η επαγωγή της κληρονομίας στον καταπιστευματοδόχο ο κληρονόμος παύει να είναι κληρονόμος και έχει υποχρέωση να παραδώσει την κληρονομία στην κατάσταση που θα βρισκόταν ύστερα από τακτική διαχείριση, εκτός από τους καρπούς που έχουν παραχθεί έως την επαγωγή. Ο καταπιστευματοδόχος έχει δικαίωμα να ζητήσει λογοδοσία. 
  Τα δικαιώματα και οι υποχρεώσεις που αποσβέστηκαν με τη σύγχυση αναβιώνουν αυτοδικαίως.
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
Σελ. 192,2182
Τεύχος 1396 Σελ. 34
  
ΚΕΦΑΛΑΙΟ ΔΕΚΑΤΟ ΠΕΜΠΤΟ
  ΕΚΠΟΙΗΣΗ ΤΗΣ ΚΛΗΡΟΝΟΜΙΑΣ
  ’ρθρο 1942.
  Πώληση της κληρονομίας.
  Ο κληρονόμος μπορεί να πουλήσει την κληρονομία που του έχει επαχθεί, ολόκληρη ή ποσοστό της.
  Η πώληση γίνεται με συμβολαιογραφικό έγγραφο.
  ’ρθρο 1943.
  Τι περιλαμβάνει.
  Κάθε όφελος που προέρχεται από τη ματαίωση κληροδοσίας ή τρόπου ή από καταπίστευμα ή από την υποχρέωση συγκληρονόμου για συνεισφορά ανήκει στον αγοραστή.
  ’ρθρο 1944.
  Κληρονομική μερίδα που επάγεται στον πωλητή μετά την αγοραπωλησία από καταπίστευμα ή από έκπτωση συγκληρονόμου, καθώς και το εξαίρετο που καταλείφθηκε στον πωλητή, σε περίπτωση αμφιβολίας δεν θεωρείται ότι περιλαμβάνονται στην πώληση.
  Το ίδιο ισχύει και για οικογενειακά έγγραφα και κειμήλια.
  ’ρθρο 1945.
  Υποχρεώσεις του πωλητή.
  Ο πωλητής έχει υποχρέωση να μεταβιβάσει στον αγοραστή τα αντικείμενα της κληρονομίας που υπάρχουν κατά το χρόνο της αγοραπωλησίας, καθώς και όσα απέκτησε πριν από την αγοραπωλησία με κάποιο δικαίωμα της κληρονομίας ή ως αποζημίωση για τη χειροτέρευση, την καταστροφή ή την αφαίρεση αντικειμένου της ή με δικαιοπραξία που σχετίζεται με την κληρονομία.
  ’ρθρο 1946.
  Για κάθε ανάλωση ή εκποίηση χωρίς αντάλλαγμα αντικειμένου της κληρονομίας πριν από την αγοραπωλησία ο πωλητής έχει υποχρέωση να αποκαταστήσει στον αγοραστή την αντίστοιχη αξία κατά το χρόνο της ανάλωσης ή εκποίησης, εκτός αν ο αγοραστής γνώριζε κατά την κατάρτιση της αγοραπωλησίας την ανάλωση ή την εκποίηση.
  Ο αγοραστής δεν έχει δικαίωμα αποζημίωσης εξαιτίας χειροτέρευσης, καταστροφής ή από άλλο λόγο αδυναμίας απόδοσης αντικειμένου της κληρονομίας.
  ’ρθρο 1947.
  Ελαττώματα, έλλειψη δικαιώματος, βάρη.
  Ο πωλητής της κληρονομίας δεν ευθύνεται για πραγματικά ή νομικά ελαττώματα των επί μέρους αντικειμένων της.
  Ο πωλητής ευθύνεται για την ύπαρξη του κληρονομικού του δικαιώματος, καθώς και για το ότι αυτό είναι ελεύθερο από καταπίστευμα, κληροδοσία ή τρόπο ή βάρος νόμιμης μοίρας ή υποχρέωση για συνεισφορά, διορισμό εκτελεστή διαθήκης και διάταξη του διαθέτη που αφορά τη διανομή.
  Ο πωλητής ευθύνεται επίσης για την απώλεια του ευεργετήματος της απογραφής.
  ’ρθρο 1948.
  Όσα αποσβέστηκαν με σύγχυση.
  Υποχρεώσεις και δικαιώματα που αποσβέστηκαν με σύγχυση από την επαγωγή της κληρονομίας, στις σχέσεις πωλητή και αγοραστή θεωρούνται ότι δεν αποσβέστηκαν.
  ’ρθρο 1949.
  Υποχρεώσεις του αγοραστή.
  Ο αγοραστής έχει υποχρέωση απέναντι στον πωλητή να εκπληρώσει τις υποχρεώσεις της κληρονομίας, εκτός από εκείνες για τις οποίες ευθύνεται κατά το άρθρο 1947 ο πωλητής. Ο αγοραστής έχει υποχρέωση απέναντι στον πωλητή και για τους φόρους που βαρύνουν την κληρονομία.
  
Αν ο πωλητής εκπλήρωσε υποχρέωση της κληρονομίας πριν από την αγοραπωλησία, έχει δικαίωμα να ζητήσει από τον αγοραστή αποζημίωση.
  ’ρθρο 1950.
  Ωφελήματα, βάρη, κίνδυνος.
  Τα ωφελήματα που έχουν εξαχθεί από την κληρονομία πριν από την αγοραπωλησία ανήκουν στον πωλητή, ο οποίος φέρει και τα βάρη που αναλογούν σ' αυτό το χρόνο, μεταξύ των οποίων και τους τόκους των υποχρεώσεων της κληρονομίας.
  ’ρθρο 1951.
  Από την κατάρτιση της αγοραπωλησίας ο αγοραστής φέρει τον κίνδυνο της τυχαίας καταστροφής ή χειροτέρευσης των αντικειμένων της κληρονομίας. Απ' αυτό το χρόνο ανήκουν στον αγοραστή τα ωφελήματα και αυτός, φέρει τα βάρη.
  ’ρθρο 1952.
  Δαπάνες.
  Ο αγοραστής έχει υποχρέωση να αποδώσει στον πωλητή τις αναγκαίες δαπάνες που έκανε για την κληρονομία πριν από την αγοραπωλησία. Για κάθε άλλη δαπάνη που έγινε πριν από την αγοραπωλησία ο αγοραστής έχει υποχρέωση μόνο εφόσον κατά το χρόνο της αγοραπωλησίας σώζεται η αύξηση της αξίας της κληρονομίας που προήλθε απ' αυτή τη δαπάνη.
  ’ρθρο 1953.
  Ευθύνη προς τους δανειστές.
  Ο αγοραστής από την κατάρτιση της αγοραπωλησίας ευθύνεται απέναντι στους δανειστές της κληρονομίας, εξακολουθεί όμως ακέραιη και η ευθύνη του πωλητή. Αυτό, ισχύει και για υποχρεώσεις για τις οποίες ο αγοραστής δεν έχει υποχρέωση απέναντι στον πωλητή κατά τα άρθρα 1949 και 1950.
  Συμφωνία μεταξύ πωλητή και αγοραστή που απαλλάσσει τον αγοραστή ή περιορίζει την ευθύνη του δεν ισχύει απέναντι στους δανειστές.
  ’ρθρο 1954.
  Ευεργέτημα απογραφής.
  Ο αγοραστής μπορεί να ασκήσει το δικαίωμα της αποδοχής της κληρονομίας με το ευεργέτημα της απογραφής εφόσον ο πωλητής είχε αυτό το δικαίωμα κατά την κατάρτιση της αγοραπωλησίας.
  Η σύνταξη απογραφής από τον πωλητή ή τον αγοραστή ωφελεί και τους δύο.
  ’ρθρο 1955.
  ’λλες συμβάσεις εκποίησης.
  Οι διατάξεις για την πώληση κληρονομίας εφαρμόζονται αναλόγως και σε κάθε άλλη σύμβαση που έχει σκοπό την εκποίηση κληρονομίας.
  Σε περίπτωση δωρεάς ο δωρητής δεν ευθύνεται για την ανάλωση ή τη χωρίς αντάλλαγμα, εκποίηση πριν από τη δωρεά, ούτε για τις ελλείψεις ή τους περιορισμούς του κληρονομικού δικαιώματος, εκτός αν τα αποσιώπησε με δόλο.
  ΚΕΦΑΛΑΙΟ ΔΕΚΑΤΟ ΕΚΤΟ
  ΚΛΗΡΟΝΟΜΗΤΗΡΙΟ
  ’ρθρο 1956.
  Έννοια.
  Το δικαστήριο της κληρονομίας, ύστερα από αίτηση του κληρονόμου, του παρέχει πιστοποιητικό για το κληρονομικό του δικαίωμα και για τη μερίδα που του αναλογεί (κληρονομητήριο).
(Μετά τη σελ. 192,218) Σελ. 192,219
Τεύχος Ζ12-Σελ. 121
  
’ρθρο 1957.
  Περιεχόμενο της αίτησης.
  Εκείνος που ζητεί κληρονομητήριο οφείλει να αναφέρει στην αίτηση: 1.τη χρονολογία του θανάτου του κληρονομουμένου.·2.τη διαθήκη και το περιεχόμενό της ή τη συγγενική σχέση στην οποία στηρίζει το κληρονομικό του δικαίωμα. 3.ότι δεν υπάρχουν άλλα πρόσωπα που να αποκλείουν ή να περιορίζουν το κληρονομικό του δικαίωμα, ή ότι εκείνα που υπήρχαν εξέπεσαν, καθώς και τον τρόπο με τον οποίο εξέπεσαν. 4.αν υπάρχουν άλλες διαθήκες, το περιεχόμενό τους.·5.αν εκκρεμεί δίκη για το κληρονομικό δικαίωμα.
  ’ρθρο 1958.
  Απόδειξη.
  Εκείνος που υποβάλλει την αίτηση αποδεικνύει με δημόσια έγγραφα την ακρίβεια όσων αναφέρονται στο προηγούμενο άρθρο. Αν είναι αδύνατο ή ιδιαίτερα δύσκολο να προσαχθεί δημόσιο έγγραφο, το δικαστήριο μπορεί να επιτρέψει άλλα αποδεικτικά μέσα, υποχρεώνοντας συγχρόνως αυτόν που υπέβαλε την αίτηση, να βεβαιώσει ενόρκως ότι δεν γνωρίζει κανένα γεγονός αντίθετο με τις δηλώσεις του.
  ’ρθρο 1959.
  Αυτεπάγγελτη έρευνα από το δικαστήριο.
  Το δικαστήριο έχει δικαίωμα να ερευνήσει αυτεπαγγέλτως με κάθε τρόπο, για να εξακριβώσει τις δηλώσεις εκείνου που ζητεί το κληρονομητήριο και ιδίως να διατάξει να δημοσιευθεί η αίτηση, καθορίζοντας και τον τρόπο της δημοσίευσης. Έχει επίσης δικαίωμα να διατάξει να κλητευθούν και να ακουστούν πρόσωπα που είναι πιθανό να αξιώνουν κληρονομικά δικαιώματα και ιδίως πρόσωπα τα οποία θα ήταν κληρονόμοι αν τυχόν ήταν άκυρη η διάταξη της τελευταίας βούλησης, ή πρόσωπα τα οποία έχουν δίκη που εκκρεμεί για το ίδιο κληρονομικό δικαίωμα.
  ’ρθρο 1960.
  Περισσότεροι κληρονόμοι.
  Αν υπάρχουν περισσότεροι κληρονόμοι, με αίτηση οποιουδήποτε απ' αυτούς παρέχεται κοινό κληρονομητήριο. Στην περίπτωση αυτή εκείνος που το ζητεί πρέπει να αναφέρει τα ονόματα και τις μερίδες όλων των κληρονόμων, καθώς και ότι αυτοί αποδέχτηκαν την κληρονομία και ακόμη να αποδείξει τις δηλώσεις του αυτές.
  Το δικαστήριο μπορεί να απαιτήσει από όλους τους συγκληρονόμους να βεβαιώσουν ενόρκως ότι δεν γνωρίζουν κανένα γεγονός αντίθετο με τις δηλώσεις.
  ’ρθρο 1961.
  Περιεχόμενο του κληρονομητηρίου.
  Το κληρονομητήριο παρέχεται μόνο αν το δικαστήριο κρίνει ότι έχουν αποδειχθεί όσα αναφέρονται στην αίτηση.
  
Σελ. 192,220
Τεύχος Ζ12-Σελ. 122
  
  
Το κληρονομητήριο αναγράφει τον κληρονόμο και, αν υπάρχουν περισσότεροι, και την κληρονομική μερίδα καθενός, και ακόμη τον εκτελεστή της διαθήκης, καθώς και τον καταπιστευματοδόχο και τους όρους με τους οποίους αυτός διορίζεται.
  ’ρθρο 1962.
  Τεκμήριο κληρονομικής ιδιότητας.
  Αυτός που στο κληρονομητήριο κατονομάζεται κληρονόμος τεκμαίρεται ότι έχει το κληρονομικό δικαίωμα που αναφέρεται σ' αυτό και ότι δεν περιορίζεται από άλλες διατάξεις εκτός από εκείνες που αναγράφονται στο κληρονομητήριο.
  ’ρθρο 1963.
  Ισχύς των δικαιοπραξιών.
  Κάθε δικαιοπραξία αυτού που αναγράφεται στο κληρονομητήριο ως κληρονόμος με τρίτον ή του τρίτου έναντι του κληρονόμου αυτού ισχύει υπέρ του τρίτου, σε όση έκταση υπάρχει το τεκμήριο του προηγούμενου άρθρου, εκτός αν ο τρίτος γνώριζε την ανακρίβεια του κληρονομητηρίου ή τη δικαστική του ανάκληση.
  ’ρθρο 1964.
  Ανακριβές κληρονομητήριο.
  Ο πραγματικός κληρονόμος ή ο εκτελεστής της διαθήκης μπορεί να απαιτήσει από εκείνον που κατέχει ανακριβές κληρονομητήριο, να το παραδώσει στο δικαστήριο της κληρονομίας.
  Όποιος έχει πάρει ανακριβές κληρονομητήριο οφείλει να δώσει στον πραγματικό κληρονόμο πληροφορίες για την κατάσταση της κληρονομίας και για την τύχη των αντικειμένων της.
  ’ρθρο 1965.
  Αφαίρεση ή ακύρωση του κληρονομητηρίου.
  Αν το κληρονομητήριο που χορηγήθηκε είναι ανακριβές, το δικαστήριο της κληρονομίας διατάζει να αφαιρεθεί. Με την αφαίρεση το κληρονομητήριο παύει να ισχύει.
  Αν η αφαίρεση του κληρονομητηρίου δεν είναι αμέσως δυνατή, το δικαστήριο το κηρύσσει με απόφασή του ανίσχυρο. Περίληψη της απόφασης δημοσιεύεται στον τύπο σύμφωνα με όσα καθορίζονται στην απόφαση. Η περίληψη καταχωρίζεται σε κάθε περίπτωση σε εφημερίδα της τελευταίας κατοικίας ή διαμονής του κληρονομουμένου. Όταν περάσει ένας μήνας από την τελευταία καταχώριση, η απόφαση που κηρύσσει το κληρονομητήριο ανίσχυρο ισχύει για όλους.
  ’ρθρο 1966.
  Το δικαστήριο της κληρονομίας έχει δικαίωμα να ερευνήσει αυτεπαγγέλτως αν είναι ακριβές το κληρονομητήριο που χορηγήθηκε και να το ανακαλέσει ή να το τροποποιήσει.

  
ΚΕΦΑΛΑΙΟ ΔΕΚΑΤΟ ΕΒΔΟΜΟ
  ΚΛΗΡΟΔΟΣΙΕΣ
  ’ρθρο 1967.
  Ποιος βαρύνεται.
  Βεβαρημένος με κληροδοσία μπορεί να είναι ο κληρονόμος, ο καταπιστευματοδόχος και ο κληροδόχος.
  Εφόσον ο διαθέτης δεν όρισε διαφορετικά, βεβαρημένος είναι ο κληρονόμος.
  ’ρθρο 1968.
  Περισσότεροι βεβαρημένοι.
  Αν βαρύνονται περισσότεροι κληρονόμοι ή κληροδόχοι, σε περίπτωση αμφιβολίας ο κάθε κληρονόμος λογίζεται ότι βαρύνεται ανάλογα με τη μερίδα του και ο κάθε κληροδόχος ανάλογα με την αξία του αντικειμένου που του κληροδοτήθηκε.
  Το ίδιο ισχύει και αν περισσότεροι βαρύνονται διαζευκτικά με μια κληροδοσία.
  ’ρθρο 1969.
  Εξαίρετο.
  Η κληροδοσία που αφέθηκε στον κληρονόμο (εξαίρετο) θεωρείται κληροδοσία και ως προς το μέρος της με το οποίο βαρύνεται με αυτήν ο ίδιος.
  ’ρθρο 1970.
  Σιωπηρό κληροδότημα.
  Αν ο διαθέτης διέταξε να μην περιέλθει στον εγκατάστατο με τη διαθήκη αντικείμενο της κληρονομίας, το αντικείμενο αυτό θεωρείται ότι κληροδοτήθηκε στον εξ αδιαθέτου κληρονόμο.
  ’ρθρο 1971.
  Προσδιορισμός από το βεβαρημένο ή από τρίτον.
  Αν κληροδόχος ορίστηκε πρόσωπο από ορισμένο κύκλο, κατ' επιλογήν του βεβαρημένου ή τρίτου, ο καθορισμός του προσώπου γίνεται από το βεβαρημένο με δήλωσή του προς αυτό και από τον τρίτο με δήλωσή του προς το βεβαρημένο. Σε περίπτωση αμφιβολίας λογίζεται ότι ο καθορισμός έχει ανατεθεί στο βεβαρημένο.
  Αν ο βεβαρημένος ή ο τρίτος δεν μπορούν να κάνουν τον καθορισμό, ή αν η δικαστική προθεσμία που τάχθηκε για το σκοπό αυτό πέρασε άπρακτη, όλα τα πρόσωπα θεωρούνται δανειστές εις ολόκληρον και δεν χωρεί αναγωγή εναντίον εκείνου που έλαβε το κληροδότημα.
  ’ρθρο 1972.
  Αν ο διαθέτης άφησε κληροδοσία σε περισσότερους και ανέθεσε στο βεβαρημένο ή σε τρίτον να καθορίσει τι θα πάρει ο καθένας από το αντικείμενο που κληροδοτήθηκε, ο καθορισμός γίνεται με τον τρόπο που ορίζει το προηγούμενο άρθρο.
  Αν ο βεβαρημένος ή ο τρίτος δεν μπορούν να κάνουν τον καθορισμό, ή αν πέρασε άπρακτη η δικαστική προθεσμία που τάχθηκε για το σκοπό αυτό, όλοι οι τιμώμενοι έχουν δικαίωμα σε ίσα μέρη της κληροδοσίας.
  ’ρθρο 1973.
  Αν ο διαθέτης όρισε να πάρει ο τιμώμενος ένα από περισσότερα αντικείμενα και η επιλογή έχει ανατεθεί σε τρίτον, αυτή γίνεται με δήλωση προς το βεβαρημένο. Αν ο τρίτος δεν μπορεί να κάνει την επιλογή, ή αν πέρασε άπρακτη η δικαστική προθεσμία που τάχθηκε για το σκοπό αυτό, το δικαίωμα της επιλογής περιέρχεται στο βεβαρημένο.
  ’ρθρο 1974.
  Προσδιορισμός κατά δίκαιη κρίση.
  Ο διαθέτης μπορεί να ανάθεση στη δίκαιη κρίση του βεβαρυμένου ή τρίτου τον καθορισμό του αντικειμένου της κληρο

δοσίας, εφόσον όρισε το σκοπό της κληροδοσίας. Σε τέτοια κληροδοσία εφαρμόζονται αναλόγως οι διατάξεις που ισχύουν στις συμβάσεις για παροχή που πρέπει να προσδιοριστεί από τον ένα συμβαλλόμενο ή από τρίτο.
  ’ρθρο 1975.
  Κατάλειψη αντικειμένου σε περισσότερους.
  Αν κληροδοτήθηκε σε περισσοτέρους το ίδιο αντικείμενο, εφαρμόζονται οι διατάξεις των άρθρων 1802 έως 1806.
  ’ρθρο 1976.
  Προσαύξηση σε περίπτωση κληροδοσίας.
  Αν το ίδιο αντικείμενο κληροδοτήθηκε σε περισσότερους και ο ένας εξέπεσε, πριν από το θάνατο ή μετά το θάνατο του διαθέτη, το μέρος του προσαυξάνει στους άλλους ανάλογα με τη μερίδα του καθενός, το ίδιο ισχύει και αν ο διαθέτης προσδιόρισε τις μερίδες τους. Αν μερικοί από τους κληροδόχους γράφηκαν στην ίδια μερίδα, η προσαύξηση χωρεί κατά προτίμηση μεταξύ τους.
  ’ρθρο 1977.
  Η μερίδα που ο κληροδόχος αποκτά από προσαύξηση θωρείται ιδιαίτερη κληροδοσία ως προς τις κληροδοσίες ή τον τρόπο, με τις οποίες βαρύνεται αυτός ή εκείνος που εξέπεσε.
  ’ρθρο 1978.
  Προαποβίωση του κληροδόχου.
  Η κληροδοσία γίνεται άκυρη, αν ο κληροδόχος δεν ζει πια κατά το θάνατο του διαθέτη.
  ’ρθρο 1979.
  Έκπτωση του βεβαρημένου.
  Αν ο βεβαρημένος δεν γίνει κληρονόμος ή κληροδόχος, η κληροδοσία, σε περίπτωση αμφιβολίας, εξακολουθεί να ισχύει και βαρύνει εκείνον που ωφελείται από την έκπτωση του αρχικά βεβαρημένου.
  ’ρθρο 1980.
  Αδύνατη κληροδοσία.
  Είναι άκυρη η κληροδοσία της οποίας η παροχή κατά το θάνατο του διαθέτη είναι αδύνατη ή αντιβαίνει στο νόμο.
  ’ρθρο 1981.
  Ματαίωση της κληροδοσίας.
  Κληροδοσία που είναι άκυρη ή που ματαιώνεται ωφελεί το βεβαρημένο, αν δεν υπάρχει περίπτωση υποκατάστασης ή προσαύξησης.
  ’ρθρο 1982.
  Παραρτήματα του αντικειμένου που
κληροδοτήθηκε.
  Σε περίπτωση αμφιβολίας, η κληροδοσία ενός πράγματος περιλαμβάνει και τα παραρτήματά του, που υπάρχουν κατά το θάνατο του διαθέτη.
  Αν ο διαθέτης έχει απαίτηση αποζημίωσης εξαιτίας βλάβης του πράγματος που προκλήθηκε μετά τη διάταξη της κληροδοσίας, σε περίπτωση αμφιβολίας λογίζεται ότι κληροδοτήθηκε και η απαίτηση αυτή.
  ’ρθρο 1983.
  Βάρη του αντικειμένου που κληροδοτήθηκε.
  Αν κληροδοτήθηκε αντικείμενο που ανήκει στην κληρονομία, σε περίπτωση αμφιβολίας ο βεβαρημένος δεν έχει υποχρέωση να το απαλλάξει από τα βάρη του.
  Αν ο διαθέτης έχει δικαίωμα να απαιτήσει τέτοια απαλλαγή, σε περίπτωση αμφιβολίας η κληροδοσία περιλαμβάνει και την απαίτηση αυτή.
(Μετά τη σελ. 192,220 Σελ. 192,221
Τεύχος Ζ12-Σελ. 123
  
’ρθρο 1984.
  Κληροδοσία ξένου πράγματος.
  Η  κληροδοσία  ορισμένου  αντικειμένου,  που  δεν  ανήκει στην κληρονομία κατά το θάνατο του διαθέτη, είναι άκυρη εκτός αν συνάγεται ότι γίνεται και για την περίπτωση που το αντικείμενο αυτό δεν ανήκει στην κληρονομία. Θεωρείται ότι δεν ανήκει στην κληρονομία και εκείνο το αντικείμενο, που ο διαθέτης έχει υποχρέωση να μεταβιβάσει σε άλλον.
  Αν ο διαθέτης κατά το θάνατό του είχε μόνο τη νομή του αντικειμένου που κληροδοτήθηκε, σε περίπτωση αμφιβολίας η κληροδοσία περιλαμβάνει τη νομή.
  Αν ο διαθέτης έχει δικαίωμα να απαιτήσει από τρίτον το αντικείμενο που κληροδοτήθηκε, σε περίπτωση αμφιβολίας λογίζεται ότι κληροδοτήθηκε η απαίτηση αυτή. Το ίδιο ισχύει και όταν ο διαθέτης έχει δικαίωμα να απαιτήσει αποζημίωση για την απώλεια ή την αφαίρεση που επήλθε μετά τη διάταξη της κληροδοσίας.
  ’ρθρο 1985.
  Εφόσον σύμφωνα με το προηγούμενο άρθρο είναι ισχυρή η κληροδοσία αντικειμένου, που δεν ανήκε στην κληρονομία κατά το θάνατο του διαθέτη, ο βεβαρημένος έχει υποχρέωση να το προμηθεύσει στον κληροδόχο.
  Αν ο βεβαρημένος αδυνατεί να το προμηθεύσει ή αν χρειάζεται γι' αυτό δυσανάλογη δαπάνη, οφείλεται η αξία του.
  ’ρθρο 1986.
  Ένωση ή ανάμιξη του αντικειμένου που 
κληροδοτήθηκε·
  Αν ο διαθέτης μετά τη διάταξη της κληροδοσίας ένωσε ή ανέμιξε το πράγμα που κληροδοτήθηκε με άλλο, έτσι ώστε η κυριότητα πάνω στο άλλο να επεκτείνεται και σ' αυτό ή να δημιουργείται συγκυριότητα, και η κατάσταση αυτή υπάρχει κατά το θάνατο του διαθέτη, η κληροδοσία είναι άκυρη.
  Αν η ένωση ή η ανάμιξη έγινε από άλλον και όχι από το διαθέτη, και ο διαθέτης απέκτησε συγκυριότητα, σε περίπτωση αμφιβολίας θεωρείται ότι κληροδοτήθηκε η συγκυριότητα.
  Αν ο διαθέτης έχει δικαίωμα να αφαιρέσει το πράγμα που ενώθηκε, σε περίπτωση αμφιβολίας λογίζεται ότι κληροδοτήθηκε το δικαίωμα αυτό.
  ’ρθρο 1987.
  Επεξεργασία ή μετάπλαση.
  Αν ο διαθέτης μετά τη διάταξη της κληροδοσίας παρήγαγε νέο πράγμα με επεξεργασία ή μετάπλαση εκείνου που κληροδοτήθηκε, έτσι ώστε σύμφωνα με το νόμο ο κατασκευαστής να γίνεται κύριός του, η κληροδοσία είναι άκυρη.
  Αν η μεταποίηση αυτή έγινε από άλλον και όχι από το διαθέτη, εφαρμόζεται η διάταξη του άρθρου 1984 παρ. 3.
  ’ρθρο 1988.
  Κληροδοσία απαίτησης που έχει εισπραχθεί.
  Αν ο διαθέτης κληροδότησε απαίτησή του που εκπληρώθηκε πριν πεθάνει και το αντικείμενό της υπάρχει ακόμα στην κληρονομία, σε περίπτωση αμφιβολίας λογίζεται ότι κληροδοτήθηκε το αντικείμενο αυτό. Αν η απαίτηση ήταν χρηματική, σε περίπτωση αμφιβολίας λογίζεται ότι κληροδοτήθηκε ίσο χρηματικό ποσόν, ακόμα και αν δεν υπάρχει στην κληρονομία τέτοιο ποσόν.
Σελ. 192,222
Τεύχος Ζ12-Σελ. 124
  
’ρθρο 1989.
  Πράγμα κατά γένος.
  Αν ο διαθέτης κληροδότησε πράγμα κατά γένος μόνο ορισμένο, ο κληροδόχος έχει δικαίωμα να λάβει πράγμα που να ανταποκρίνεται στις συνθήκες στις οποίες αυτός βρίσκεται.
  ’ρθρο 1990.
  Αν κληροδοτήθηκε πράγμα κατά γένος μόνο ορισμένο και ο καθορισμός του ανατέθηκε στον κληροδόχο ή σε τρίτον, ο καθορισμός γίνεται με δήλωσή τους στο βεβαρημένο. Αν αυτοί δεν μπορούν, ή αν πέρασε άπρακτη η δικαστική προθεσμία που τάχθηκε για το σκοπό αυτό, ή αν ο καθορισμός που έγινε δεν είναι εκείνος που πρέπει να είναι σύμφωνα με το προηγούμενο άρθρο, ο καθορισμός γίνεται από το δικαστήριο της κληρονομίας.
  ’ρθρο 1991.
  Αν κληροδοτήθηκε πράγμα κατά γένος μόνο ορισμένο, ως, προς τις υποχρεώσεις του βεβαρημένου εξαιτίας νομικών ή πραγματικών ελαττωμάτων εφαρμόζονται αναλόγως οι σχετικές διατάξεις για τις υποχρεώσεις του πωλητή. Το ίδιο ισχύει, σε περίπτωση αμφιβολίας, και σε κληροδοσία ορισμένου αντικειμένου που δεν ανήκει στην κληρονομία, με την επιφύλαξη του περιορισμού του άρθρου 1985 παρ. 2.
  Αν το αντικείμενο της κληροδοσίας είναι ακίνητο, σε περίπτωση αμφιβολίας ο βεβαρημένος δεν ευθύνεται για δουλείες ή άλλα εμπράγματα βάρη του ακινήτου.
  ’ρθρο 1992.
  Κληροδοσία όλων των απαιτήσεων.
  Αν ο διαθέτης κληροδοτήσει όλες τις απαιτήσεις του, σε περίπτωση αμφιβολίας περιλαμβάνονται μόνο οι χρηματικές και όχι άλλες απαιτήσεις ή ανώνυμοι τίτλοι ή καταθέσεις σε τράπεζες και ταμιευτήρια.
  ’ρθρο 1993.
  Κληροδοσία οφειλής.
  Αν ο διαθέτης κληροδότησε ό,τι οφείλει στον κληροδόχο, σε περίπτωση αμφιβολίας ο βεβαρημένος έχει υποχρέωση να καταβάλει το χρέος, χωρίς να έχει το δικαίωμα να αντιτάξει αίρεση ή προθεσμία ή ένσταση.
  ’ρθρο 1994.
  Αν ο διαθέτης κληροδοτήσει χρηματικό ποσόν στο δανειστή του, αποσιωπώντας την οφειλή, σε περίπτωση αμφιβολίας η κληροδοσία δεν θεωρείται ότι έγινε για να εξοφληθεί η οφειλή.
  
’ρθρο 1995.
  Το δικαίωμα από την κληροδοσία.
  Ο κληροδόχος αποκτά με την κληροδοσία το ενοχικό δικαίωμα να απαιτήσει από το βεβαρημένο την παροχή του αντικειμένου που κληροδοτήθηκε.
  ’ρθρο 1996.
  Με την επιφύλαξη της διάταξης του άρθρου 1198, αν βεβαρημένος με την κληροδοσία είναι ο κληρονόμος και αντικείμενο της κληροδοσίας είναι ορισμένο πράγμα ή δικαίωμα που ανήκει στο διαθέτη, εφόσον ο διαθέτης δεν διέταξε διαφορετικά, ο κληροδόχος το αποκτά αμέσως και αυτοδικαίως. Αν η κληροδοσία συνίσταται σε απαλλαγή από εμπράγματο βάρος ή από υποχρέωση προς το διαθέτη, ο κληροδόχος απαλλάσσεται αμέσως και αυτοδικαίως.
  ’ρθρο 1997.
  Πότε γίνεται η επαγωγή ή η κτήση.
  Το δικαίωμα από την κληροδοσία αποκτάται μόλις πεθάνει ο διαθέτης (επαγωγή της κληροδοσίας). Ο κληροδόχος έχει δικαίωμα να αποποιηθεί την κληροδοσία.
  ’ρθρο 1998.
  Σε περίπτωση αίρεσης ή προθεσμίας.
  Σε περίπτωση κληροδοσίας με αναβλητική αίρεση ή προθεσμία, η πλήρωση της οποίας επέρχεται μετά το θάνατο του διαθέτη, η επαγωγή της γίνεται μόλις πληρωθεί η αίρεση ή η προθεσμία.
  ’ρθρο 1999.
  Αν ο κληροδόχος δεν έχει ακόμη συλληφθεί, όταν πεθάνει ο διαθέτης, ή αν το πρόσωπό του προσδιορίζεται από γεγονός που επέρχεται μετά το θάνατο του διαθέτη, η επαγωγή γίνεται κατά το χρόνο του τοκετού, ή μόλις επέλθει το γεγονός.
  ’ρθρο 2000.
  Στις περιπτώσεις των δύο προηγούμενων άρθρων, κατά το χρονικό διάστημα από το θάνατο του διαθέτη έως την επαγωγή της κληροδοσίας εφαρμόζονται οι διατάξεις για την αναβλητική αίρεση.
  ’ρθρο 2001.
  Αποποίηση της κληροδοσίας.
  Ο κληροδόχος δεν μπορεί να αποποιηθεί την κληροδοσία μετά την αποδοχή της.
  Η αποδοχή και η αποποίηση γίνονται με δήλωση προς το βεβαρημένο. Η δήλωση γίνεται μόνο μετά την επαγωγή της κληροδοσίας και είναι άκυρη αν γίνει με αίρεση ή προθεσμία ή μερικώς.
  Οι διατάξεις των άρθρων 1854, 1855 παρ. 2 και 1856 για την αποδοχή ή την αποποίηση της κληρονομίας εφαρμόζονται αναλόγως και για την κληροδοσία.
  ’ρθρο 2002.
  Αν ο χρόνος για την εκπλήρωση της κληροδοσίας έχει αφεθεί στη διάκριση του βεβαρημένου, σε περίπτωση αμφιβολίας η παροχή γίνεται απαιτητή μόλις αυτός πεθάνει.
  ’ρθρο 2003.
  Καρποί του αντικειμένου που κληροδοτήθηκε.
  Αν κληροδοτήθηκε ορισμένο αντικείμενο που ανήκει στην κληρονομιά, ο βεβαρημένος έχει υποχρέωση να αποδώσει στον κληροδόχο και τους καρπούς που συλλέχθηκαν από την επαγωγή της κληροδοσίας, καθώς και οτιδήποτε περιήλθε σ' αυτόν με άλλο τρόπο εξαιτίας του δικαιώματος που κληροδοτήθηκε. Ο βεβαρημένος δεν έχει υποχρέωση σε αποζημίωση για ωφελήματα που δεν είναι καρποί.
  
’ρθρο 2004.
  Δαπάνες.
  Αν κληροδοτήθηκε ορισμένο πράγμα που ανήκει στην κληρονομία, ο βεβαρημένος μπορεί κατά τις διατάξεις που διέπουν τις σχέσεις μεταξύ κυρίου και νομέα, να απαιτήσει αποζημίωση για τις δαπάνες που έγιναν στο πράγμα μετά το θάνατο του διαθέτη, καθώς και για όσα καταβλήθηκαν μετά το θάνατο του διαθέτη για να απαλλαγεί το πράγμα από βάρη.
  ’ρθρο 2005.
  Βεβαρημένος κληροδόχος.
  Κληροδόχος που είναι βεβαρημένος με κληροδοσία ή τρόπο, έχει υποχρέωση να εκπληρώσει μόνο αφότου έχει και αυτός δικαίωμα να απαιτήσει ό,τι του έχει καταλειφθεί.
  ’ρθρο 2006.
  Κληροδόχος βεβαρημένος με κληροδοσία ή τρόπο μπορεί, και μετά την αποδοχή της κληροδοσίας που καταλείφθηκε σ' αυτόν, να αρνηθεί να εκπληρώσει, αν αυτό που παίρνει από την κληροδοσία ο ίδιος δεν επαρκεί για την εκπλήρωση.
  Αν σύμφωνα με το άρθρο 1979 στη θέση του βεβαρημένου υπεισέλθει άλλος, αυτός δεν ευθύνεται περισσότερο από τον κληροδόχο.
  ’ρθρο 2007.
  Ελάττωση της κληροδοσίας.
  Αν η παροχή από την κληροδοσία μειωθεί σύμφωνα με τις διατάξεις για τη νόμιμη μοίρα ή σύμφωνα με το προηγούμενο άρθρο, σε περίπτωση αμφιβολίας ο κληροδόχος έχει το δικαίωμα να μειώσει και αυτός ανάλογα τα βάρη που του έχουν επιβληθεί.
  ’ρθρο 2008.
  Υποκατάσταση.
  Αν ο διαθέτης, για την περίπτωση που ο πρώτος τιμώμενος δεν αποκτήσει την κληροδοσία, αφήνει το αντικείμενό της σε άλλον, εφαρμόζονται αναλόγως οι διατάξεις των άρθρων 1810 έως 1812 για την υποκατάσταση κληρονόμου.
  ’ρθρο 2009.
  Υποκατάσταση καταπιστευτική.
  Η διάταξη του διαθέτη, ότι από ορισμένο χρονικό σημείο ή γεγονός που επέρχεται μετά την απόκτηση της κληροδοσίας, αυτό που κληροδοτήθηκε περιέρχεται σε άλλον (υποκατάσταση καταπιστευτική), ισχύει μόνο για κοινωφελή σκοπό ή υπέρ των εξ αίματος συγγενών του διαθέτη σε ευθεία γραμμή ή έως και τον τρίτο βαθμό σε πλάγια γραμμή, που υπάρχουν κατά το θάνατο του βεβαρημένου πρώτου κληροδόχου.
  Η υποκατάσταση δεν ισχύει για άλλα περαιτέρω πρόσωπα.
  ’ρθρο 2010.
  Οικογενειακό κληροδότημα.
  Αν κατά τη θέληση του διαθέτη το αντικείμενο που κληροδοτήθηκε, πρέπει να μείνει για πάντα στη δική του οικογένεια, θεωρούνται ότι έχουν τιμηθεί με κληροδοσία κατά υποκατάσταση εκείνοι μόνο από τους συγγενείς του προηγούμενου άρθρου, οι οποίοι θα κληρονομούσαν εξ αδιαθέτου το διαθέτη, αν πέθαινε τότε που πέθανε ο βεβαρημένος πρώτος κληροδόχος.
  
  
(Μετά τη σελ. 192,222) Σελ. 192,223
Τεύχος Ζ12 - Σελ. 125
  
  
ΚΕΦΑΛΑΙΟ ΔΕΚΑΤΟ ΟΓΔΟΟ
  ΤΡΟΠΟΣ
  ’ρθρο 2011.
  Αν η τελευταία διάταξη περιέχει τρόπο, εφαρμόζονται αναλόγως οι διατάξεις των άρθρων 1789, 1967, 1968, 1973, 1974, 1979, 1980, 1989 και 2002.
  ’ρθρο 2012.
  Πρόσωπο για το οποίο γίνεται η παροχή.
  Ο διαθέτης μπορεί να τάξει τρόπο για ορισμένο σκοπό και να αφήσει στο βεβαρημένο ή σε τρίτον να προσδιορίσει το πρόσωπο στο οποίο θα γίνει η παροχή.
  ’ρθρο 2013.
  Καθορισμός από το βεβαρημένο ή από τρίτον.
  Αν στην περίπτωση του προηγούμενου άρθρου καθορισμός του προσώπου ανατέθηκε στο βεβαρημένο και πέρασε άπρακτη η δικαστική προθεσμία που τάχθηκε για το σκοπό αυτό, ο καθορισμός γίνεται από αυτόν που άσκησε την αγωγή.
  Αν ο καθορισμός του προσώπου ανατέθηκε σε τρίτον, γίνεται με δήλωση προς το βεβαρημένο. Αν ο τρίτος δεν μπορεί να κάνει τον καθορισμό, ή αν πέρασε άπρακτη η δικαστική προθεσμία που τάχθηκε για το σκοπό αυτό, ο καθορισμός γίνεται από το βεβαρημένο. Η δικαστική προθεσμία τάσσεται ύστερα από αίτηση και του βεβαρημένου.
  ’ρθρο 2014.
  Ποιός απαιτεί την εκπλήρωση.
  Την εκτέλεση του τρόπου έχουν δικαίωμα να απαιτήσουν ο εκτελεστής της διαθήκης, ο κληρονόμος, ο συγκληρονόμος και αυτός που ωφελείται άμεσα από την έκπτωση εκείνου που είναι αρχικά βεβαρημένος με τον τρόπο.
  Αν η εκτέλεση του τρόπου αφορά το δημόσιο συμφέρον, μπορεί να την απαιτήσει και η δημόσια αρχή.
  ’ρθρο 2015.
  Ακυρότητα του τρόπου.
  Αν ο τρόπος είναι άκυρος, τότε μόνο είναι άκυρη και η διάταξη υπέρ του βεβαρημένου, όταν αυτό προκύπτει ως θέληση του διαθέτη.
  ’ρθρο 2016.
  Τρόπος αδύνατος.
  Αν η εκτέλεση του τρόπου γίνει αδύνατη από υπαιτιότητα του βεβαρημένου, εκείνος που θα είχε ωφέλεια από την έκπτωση του αρχικά βεβαρημένου, μπορεί να απαιτήσει, κατά τις διατάξεις για τον αδικαιολόγητο πλουτισμό, να του αποδοθεί ό,τι έχει καταλειφθεί κατά το μέρος που έπρεπε, να δαπανηθεί για την εκτέλεση του τρόπου.
  
  
  
  
Σελ. 192,224
Τεύχος Ζ12 - Σελ. 126
  
  
ΚΕΦΑΛΑΙΟ ΔΕΚΑΤΟ ΕΝΑΤΟ
  ΕΚΤΕΛΕΣΤΗΣ ΤΗΣ ΔΙΑΘΗΚΗΣ
  ’ρθρο 2017.
  Διορισμός.
  Ο διαθέτης μπορεί να ορίσει στη διαθήκη εκτελεστές ένα ή περισσότερα φυσικά ή νομικά πρόσωπα. Μπορεί ακόμη να αναθέσει στον εκτελεστή να ορίσει συνεκτελεστές ή διαδόχους του.
  ’ρθρο 2018.
  Ικανότητα.
  Ο διορισμός εκτελεστή είναι άκυρος, αν αυτός τότε που αποδέχεται το λειτούργημα είναι ανίκανος ή έχει περιορισμένη ικανότητα για δικαιοπραξία.
  ’ρθρο 2019.
  Έναρξη, αποδοχή, αποποίηση.
  Το λειτούργημα του εκτελεστή αρχίζει από την αποδοχή του.
  Η αποδοχή και η αποποίηση γίνονται με δήλωση στο γραμματέα του δικαστηρίου της κληρονομιάς, ο οποίος συντάσσει σχετική έκθεση. Η δήλωση είναι άκυρη, αν γίνει πριν από την επαγωγή της κληρονομιάς ή με αίρεση ή με προθεσμία.
  Ύστερα από αίτηση οποιουδήποτε έχει συμφέρον, ο πρόεδρος του δικαστηρίου της κληρονομίας ορίζει προθεσμία για να κάνει ο εκτελεστής τη δήλωση. αν η προθεσμία περάσει άπρακτη, ο εκτελεστής θεωρείται ότι αποποιήθηκε το λειτούργημα.
  ’ρθρο 2020.
  Εξουσία του εκτελεστή.
  Έργο του εκτελεστή είναι η εκτέλεση των διατάξεων της διαθήκης. Ο εκτελεστής έχει δικαίωμα να επιχειρήσει κάθε πράξη την οποία ρητά επέτρεψε ο διαθέτης ή είναι απαραίτητη για την εκτέλεση των διατάξεών του. Με τους ίδιους όρους έχει δικαίωμα να διαχειρίζεται την κληρονομιά είτε ολόκληρη είτε κατά ένα μέρος της.
  ’ρθρο 2021.
  Πράξεις με άδεια του δικαστηρίου.
  Αν στις περιπτώσεις του προηγούμενου άρθρου χρειάζεται να εκποιηθούν ακίνητα της κληρονομιάς ή δημόσια χρεόγραφα ή μετοχές ή ομολογίες ανώνυμων εταιριών, ή να συνομολογηθεί δάνειο ή συμβιβασμός, ή να γίνει δαπάνη που υπερβαίνει τις εκατό χιλιάδες δραχμές, και δεν συναινεί σ' αυτό ο κληρονόμος, ο εκτελεστής έχει δικαίωμα να επιχειρεί τις πράξεις αυτές ύστερα από άδεια του δικαστηρίου της κληρονομιάς. Το δικαστήριο ακούει προηγουμένως τον κληρονόμο, αν αυτό δεν είναι αδύνατο ή ιδιαίτερα δύσκολο.
  ’ρθρο 2022.
  Ο διαθέτης μπορεί με ρητή δήλωση στη διαθήκη να απαλλάξει τον εκτελεστή από τους περιορισμούς του προηγούμενου άρθρου.

  
’ρθρο 2023.
  Ευθύνη του εκτελεστή.
  Στην εκπλήρωση των υποχρεώσεών του ο εκτελεστής ευθύνεται απέναντι στον κληρονόμο κατά τους κανόνες της εντολής για κάθε ζημία της κληρονομίας από πταίσμα του. Σε περίπτωση διαχείρισης έχει υποχρέωση και να λογοδοτήσει.
  Περισσότεροι εκτελεστές ευθύνονται για κοινό πταίσμα τους εις ολόκληρον.
  ’ρθρο 2024.
  Περισσότεροι εκτελεστές.
  Περισσότεροι εκτελεστές ενεργούν όλοι μαζί. αν λείψει ένας απ' αυτούς, ενεργούν οι άλλοι μόνοι τους. Σε περίπτωση διαφωνίας αποφασίζει η πλειοψηφία και σε ισοψηφία κρίνει ελεύθερα το δικαστήριο. Ο διαθέτης μπορεί να ορίσει διαφορετικά. Καθένας από τους περισσότερους εκτελεστές μπορεί να παίρνει και μόνος του συντηρητικά μέτρα.
  ’ρθρο 2025.
  Αγωγές της κληρονομιάς.
  Ο κληρονόμος ασκεί τις αξιώσεις της κληρονομίας. Ο εκτελεστής της διαθήκης ασκεί τις αξιώσεις της κληρονομίας και ενάγεται για τις αξιώσεις κατά της κληρονομίας εφόσον έχει τη διαχείριση της κληρονομίας ή των σχετικών αξιώσεων.
  ’ρθρο 2026.
  Αξιώσεις κατά της κληρονομίας.
  Οι αξιώσεις κατά της κληρονομίας ασκούνται κατά του κληρονόμου.
  Ο εκτελεστής έχει δικαίωμα να παρέμβει στη δίκη.
  ’ρθρο 2027.
  Αμοιβή.
  Ο εκτελεστής μπορεί, εφόσον ο διαθέτης δεν διέταξε διαφορετικά, να ζητήσει να του ορίσει το δικαστήριο της κληρονομιάς ανάλογη αμοιβή.
  Το δικαστήριο ακούει προηγουμένως τον κληρονόμο, εφόσον αυτό δεν είναι αδύνατο ή ιδιαίτερα δύσκολο.
  ’ρθρο 2028.
  Παύση του λειτουργήματος.
  Το λειτούργημα του εκτελεστή παύει αν ο κληρονόμος παρέχει επαρκή εγγύηση, κατά την κρίση του δικαστηρίου, ότι θα εκτελέσει τις διατάξεις της διαθήκης, για τις οποίες ορίστηκε ο εκτελεστής.
  ’ρθρο 2029.
  Το λειτούργημα του εκτελεστή παύει με το θάνατο ή την επερχόμενη πλήρη ή περιορισμένη ανικανότητά του για δικαιοπραξία.
  
’ρθρο 2030.
  Ο εκτελεστής μπορεί να παραιτηθεί οποτεδήποτε, με δήλωση στο γραμματέα του δικαστηρίου της κληρονομιάς, ο οποίος συντάσσει σχετική έκθεση. Η παραίτηση γίνεται χωρίς αίρεση ή προθεσμία και γνωστοποιείται στον κληρονόμο.
  ’ρθρο 2031.
  Για σπουδαίους λόγους και ιδίως για βαριά παράβαση των καθηκόντων του ή ανικανότητα για διαχείριση, το δικαστήριο μπορεί, ύστερα από αίτηση όσων έχουν συμφέρον, να πάψει τον εκτελεστή αφού προηγουμένως τον ακούσει, αν αυτό δεν είναι αδύνατο ή ιδιαίτερα δύσκολο.
  ΚΕΦΑΛΑΙΟ ΕΙΚΟΣΤΟ
  ΔΩΡΕΑ ΑΙΤΙΑ ΘΑΝΑΤΟΥ
  ’ρθρο 2032.
  Έννοια.
  Αν δωρεά συμφωνηθεί με την αναβλητική αίρεση αν προαποβιώσει ο δωρητής ή αν πεθάνουν συγχρόνως και οι δύο συμβαλλόμενοι, χωρίς να έχει στο μεταξύ ο δωρεοδόχος την απόλαυση των αντικειμένων που δωρίζονται (δωρεά αιτία θανάτου), εφαρμόζονται οι διατάξεις για τις δωρεές, εφόσον ο νόμος δεν ορίζει διαφορετικά.
  ’ρθρο 2033.
  Ανάκληση.
  Ο δωρητής ανακαλεί ελεύθερα τη δωρεά αιτία θανάτου. Η δήλωση για την ανάκληση γίνεται με συμβολαιογραφικό έγγραφο και γνωστοποιείται στο δωρεοδόχο. εφόσον αφορά δωρεά ακινήτου απαιτείται και μεταγραφή. Με την ανάκληση η δωρεά αναιρείται αυτοδικαίως.
  ’ρθρο 2034.
  Συμφωνία για το αμετάκλητο.
  Αν η δωρεά αιτία θανάτου συμφωνήθηκε αμετάκλητη, ανακαλείται μόνο στις περιπτώσεις και με τον τρόπο που ανακαλείται κάθε άλλη δωρεά.
  ’ρθρο 2035.
  Δικαίωμα των δανειστών ή των μεριδούχων.
  Σε δωρεές αιτία θανάτου, που μειώνουν την περιουσία του δωρητή με αποτέλεσμα να προκαλείται βλάβη στους δανειστές, ή που προσβάλλουν τη νόμιμη μοίρα των μεριδούχων, εφαρμόζονται οι διατάξεις για τις κληροδοσίες.



(Αντί για τη σελ. 192,225) Σελ. 192,225 (α)
Τεύχος ΙΑ-6 - 3 Σελ. 7

10.	ΠΡΟΕΔΡΙΚΟ ΔΙΑΤΑΓΜΑ υπ' αριθ. 411
	της 14/16 Ιουν. 1989 (ΦΕΚ Α' 175)
Ρύθμιση και οργάνωση του ενιαίου ειδικού δημόσιου βιβλίου καταχώρησης των συμβάσεων κοινοκτημοσύνης.
  Έχοντας υπόψη:
  α)Τα άρθρ. 1403 παρ. 2 και 1414 του Αστικού Κώδικα, όπως αυτά αντικαταστάθηκαν από το άρθρ. 15 του Νόμ. 1329/1983 "Κύρωσης ως Κώδικα του Σχεδίου Νόμου: εφαρμογή της συνταγματικής αρχής της ισότητας ανδρών και γυναικών στον Αστικό Κώδικα, τον Εισαγωγικό του Νόμο, την Εμπορική Νομοθεσία και τον Κώδικα Πολιτικής Δικονομίας, καθώς και μερικός εκσυγχρονισμός των διατάξεων του Αστικού Κώδικα που αφορούν το Οικογενειακό Δίκαιο".
  β)Το άρθρ. 55 του ίδιου παραπάνω Νόμ. 1329/1983.
  γ)Τη γνωμοδότηση με αριθ. 86/1989 του Συμβουλίου της Επικρατείας.
  Μετά από πρόταση του Υπουργού Δικαιοσύνης αποφασίζουμε:
  ’ρθρ.1.-1.Συνιστάται στη Γραμματεία του Πρωτοδικείου της Αθήνας ειδικό δημόσιο βιβλίο Κοινοκτημοσύνης, όπου καταχωρίζονται τα σύμφωνα με το άρθρ. 1403 του Αστικού Κώδικα καταρτιζόμενα σε ολόκληρη την επικράτεια, συμβόλαια κοινοκτημοσύνης.
  2.Οι καταχωρήσεις των συμβολαίων κοινοκτημοσύνης στο Βιβλίο της προηγούμενης παραγράφου γίνονται με αίτηση οποιουδήποτε έχει έννομο συμφέρον. Την καταχώριση μπορεί να ζητήσει και ο συμβολαιογράφος που συνέταξε το σχετικό συμβόλαιο. Καταχώριση συστατικού συμβολαίου κοινοκτημοσύνης δε γίνεται χωρίς την προσκόμιση και της ληξιαρχικής πράξης τέλεσης του γάμου μεταξύ των προσώπων που συμβάλλονται στο συμβόλαιο.
  3.Οι τροποποιητικές του αρχικού συστατικού συμβολαίου ή οι καταργητικές της κοινοκτημοσύνης πράξεις κατά τα άρθρ.1411 έως 1414 του Αστικού Κώδικα σημειώνονται, επίσης με αίτηση των ενδιαφερομένων, στο περιθώριο της σελίδας του βιβλίου, όπου έχει καταχωριστεί το αρχικό συμβόλαιο. Αν πρόκειται για περίπτωση διαζυγίου, ακύρωσης του γάμου ή δικαστικής λύσης της κοινοκτημοσύνης κατά το άρθρ. 1413 του Αστικού Κώδικα, μαζί με τη σχετική δικαστική απόφαση υποβάλλονται για να καταχωριστούν στο περιθώριο του σχετικού βιβλίου και επικυρωμένα αντίγραφα της σχετικής αγωγής καθώς και της πράξης επίδοσης της.
  
  
  
Σελ. 192,226 (α)
Τεύχος ΙΑ - 6 - 3 Σελ. 8
  
  
’ρθρ.2.-1.Οι καταχωρίσεις των συστατικών πράξεων της κοινοκτημοσύνης γίνονται στο γενικό βιβλίο εκθέσεων που υποχρεούται να τηρεί ο εκάστοτε αρμόδιος γραμματέας του Πρωτοδικείου της Αθήνας. Κάθε σχετική εγγραφή, που υποβάλλεται στη Γραμματεία αυτού του Δικαστηρίου, παίρνει, μόλις παραληφθεί η αίτηση και με τη σειρά της παραλαβής της, αύξοντα αριθμό και συντάσσεται αμέσως έκθεση για την κατάθεση, η οποία καταχωρίζεται με την αριθμητική της σειρά στο βιβλίο εκθέσεων.
  2.Τα βιβλία εκθέσεων της προηγουμένης παραγράφου αποτελούνται από βιβλιοδετημένους τόμους που περιλαμβάνουν κατ' ανώτατο όριο διακόσια φύλλα, αριθμημένα κατά σελίδα. Σε κάθε τόμο σημειώνεται ο αύξοντας αριθμός του. Κάθε φύλλο μονογράφεται και στο τέλος του τόμου σημειώνεται ολογράφως ο αριθμός των σελίδων του και τίθεται η υπογραφή του Προϊσταμένου του Πρωτοδικείου της Αθήνας. Τα βιβλία χορηγούνται από το Υπουργείο Δικαιοσύνης.
  3.Κάθε σελίδα του βιβλίου εκθέσεων διαιρείται σε πέντε στήλες. Στην πρώτη στήλη σημειώνεται ο αύξοντας αριθμός, που κάθε χρόνο αρχίζει από τη μονάδα. Στη δεύτερη στήλη σημειώνεται ο αριθμός και το έτος που συντάχθηκε το προσκομιζόμενο συστατικό συμβόλαιο κοινοκτημοσύνης καθώς και το ονοματεπώνυμο και η έδρα του συμβολαιογράφου που το συνέταξε. Στην τρίτη στήλη σημειώνονται τα ονοματεπώνυμα των συζύγων που συνέστησαν την κοινοκτημοσύνη. Στην τέταρτη στήλη σημειώνεται η χρονολογία τέλεσης του γάμου τους, καθώς και ο αριθμός και η χρονολογία της σχετικής ληξιαρχικής πράξης. Στην πέμπτη στήλη αναγράφονται ο τόμος όπου θα καταχωρισθεί, σύμφωνα με το άρθρ. 4 του παρόντος, το σχετικό συμβόλαιο σύστασης της κοινοκτημοσύνης, καθώς και ο αριθμός της καταχώρισης.

  
4.Στο άκρο δεξιό του βιβλίου της πρώτης παραγράφου του παρόντος άρθρου αφήνεται ικανός χώρος, για να αποτελέσει το περιθώριο όπου, υπό τον τίτλο "μεταβολές", θα αναγράφονται ο αριθμός και η χρονολογία των συμβολαίων που τυχόν τροποποιούν ή καταργούν την κοινοκτημοσύνη που έχει συσταθεί, τα ονοματεπώνυμα και η έδρα των συμβολαιογράφων που τα συνέταξαν καθώς και ο αριθμός, η χρονολογία και το είδος των καταργητικών πράξεων για τις οποίες γίνεται λόγος στο άρθρ. 1414 του Αστικού Κώδικα. Εφόσον πρόκειται για περίπτωση διαζυγίου, ακύρωσης του γάμου ή δικαστικής λύσης της κοινοκτημοσύνης κατά το άρθρ. 1413 του Αστικού Κώδικα, θα πρέπει να αναγράφονται και ο αριθμός και η χρονολογία της πράξης επίδοσης της σχετικής αγωγής, καθώς και το ονοματεπώνυμο και η έδρα του δικαστικού επιμελητή που έκανε τη σχετική επίδοση. Στο περιθώριο του βιβλίου σημειώνεται, εφόσον υποβληθεί, και η ληξιαρχική πράξη θανάτου του οποιουδήποτε από τους συζύγους, στους οποίους αναφέρεται το καταχωρισμένο συμβόλαιο κοινοκτημοσύνης. 
Σημειώνονται, τέλος, και τα στοιχεία των συμβολαίων που υποβάλλονται με πρωτοβουλία οποιουδήποτε από τους συζύγους ή του αρμόδιου συμβολαιογράφου και με τα οποία είτε αποκτώνται από τον ένα σύζυγο ή και τους δύο από κοινού οποιαδήποτε περιουσιακά στοιχεία(ακίνητα ή κινητά) με δήλωση του ή των αποκτώντων ότι η απόκτηση έγινε με μέσα της κοινής περιουσίας είτε εκποιούνται περιουσιακά στοιχεία της κοινής περιουσίας, καθώς και άλλη μονομερής ή κοινή δήλωση των συζύγων με την οποία δηλώνεται η μονομερής ή από κοινού απόκτηση, με μέσα της κοινής περιουσίας, οποιουδήποτε περιουσιακού στοιχείου ή η εκποίηση περιουσιακού στοιχείου της κοινής περιουσίας.
  ’ρθρ.3.-1.Οι καταχωρίσεις των εγγράφων, για τα οποία γίνεται λόγος στο προηγούμενο άρθρο, ενεργούνται με βάση περίληψη, που προσκομίζεται από αυτόν που υποβάλλει τη σχετική αίτηση και που περιέχει τα στοιχεία που αναφέρονται στις επόμενες παραγράφους.
  2.Η περίληψη για την καταχώριση των συστατικών πράξεων κοινοκτημοσύνης πρέπει να περιέχει κατά σειρά: α)τον αριθμό και το έτος του συστατικού συμβολαίου καθώς και το ονοματεπώνυμο και την έδρα του συμβολαιογράφου που το συνέταξε β)τα ονοματεπώνυμα των συζύγων τους οποίους αφορά η σχετική πράξη με όλα τα κατά το νόμο στοιχεία της αστυνομικής τους ταυτότητας γ)τον αριθμό, την ημερομηνία και τα λοιπά στοιχεία της ληξιαρχικής πράξης του γάμου τους δ)συνοπτική αλλά πλήρη περιγραφή της έκτασης της κοινοκτημοσύνης που συνεστήθη, με ιδιαίτερη μνεία των κατά τη σύστασή της υφισταμένων περιουσιακών στοιχείων των συζύγων τα οποία τυχόν, υπάγονται κατά το συμβόλαιο στην κοινοκτημοσύνη και ε)την τυχόν γινόμενη στο συμβόλαιο, κατά παρέκκληση από τις διατάξεις που ρυθμίζουν την κοινωνία, ρύθμιση της χρήσης, της κάρπωσης, της διοίκησης και της διάθεσης των κοινών πραγμάτων.
  
3.Η περίληψη των τροποποιητικών συμβολαίων υφιστάμενης κοινοκτημοσύνης πρέπει να περιέχει κατά σειρά : α)τον αριθμό και το έτος του σχετικού συμβολαίου καθώς και το ονοματεπώνυμο και την έδρα του συμβολαιογράφου που το συνέταξε β)τα ονοματεπώνυμα των συζύγων τους οποίους αφορά η σχετική πράξη με όλα τα κατά το νόμο στοιχεία της αστυνομικής ταυτότητας και γ)συνοπτική περιγραφή της τροποποίησης που επιχειρείται.
  4.Η περίληψη των κατά το άρθρ. 1412 του Αστικού Κώδικα καταργητικών συμβολαίων πρέπει να περιλαμβάνει, εκτός από τις πληροφορίες υπό τα στοιχεία α και β της προηγούμενης παραγράφου, και ρητή μνεία της δήλωσης βουλήσεως των συζύγων να καταργήσουν την κοινοκτημοσύνη που έχουν συστήσει στις μεταξύ τους περιουσιακές σχέσεις.
  5.Η περίληψη των λοιπών καταργητικών πράξεων της κοινοκτημοσύνης, που έχει συσταθεί, πρέπει να περιέχει κατά σειρά : α)τον αριθμό, το έτος και το είδος της σχετικής πράξης (τελεσίδικης απόφασης που κηρύσσει την αφάνεια ή την πτώχευση του ενός από τους συζύγους, αμετάκλητης απόφασης που απαγγέλλει το διαζύγιο ή ακυρώνει το γάμο, τελεσίδικης απόφασης που κηρύσσει τη λύση της κοινοκτημοσύνης, για έναν από τους λόγους του άρθρ. 1413 του Αστικού Κώδικα) β)εφόσον πρόκειται για περίπτωση διαζυγίου, ακύρωσης του γάμου ή δικαστικής λύσης της κοινοκτημοσύνης κατά το άρθρ. 1413 του Αστικού Κώδικα, τα στοιχεία της σχετικής αγωγής καθώς και της πράξης επίδοσής της και γ)τα ονοματεπώνυμα των συζύγων, τους οποίους αφορά η εν λόγω καταργητική πράξη, με όλα τα κατά το νόμο στοιχεία της αστυνομικής ταυτότητάς τους.
  6.Η περίληψη, που αποτελεί ιδιαίτερο έγγραφο, καταρτίζεται και υπογράφεται από το συμβολαιογράφο που συνέταξε τη σχετική συστατική, τροποποιητική ή καταργητική πράξη, ο οποίος και ευθύνεται για την τυχόν ασυμφωνία μεταξύ της περίληψης και του συμβολαίου που πρόκειται να καταχωριστεί. Αν πρόκειται για περίπτωση των άρθρ. 1411 ή 1413 του Αστικού Κώδικα, η περίληψη συντάσσεται και υπογράφεται από τον πληρεξούσιο δικηγόρο. Αν η συστατική, η τροποποιητική ή η καταργητική πράξη της κοινοκτημοσύνης έχουν συνταχθεί ή εκδοθεί από αλλοδαπή αρχή, την περίληψη συντάσσει συμβολαιογράφος ή δικηγόρος.
  ’ρθρ.4.-Μετά την καταχώρηση που προβλέπεται από τα προηγούμενα άρθρα, οι αιτήσεις μαζί με τις περιλήψεις και τα λοιπά σχετικά έγγραφα τοποθετούνται σε ιδίους για την κάθε ατομική περίπτωση (σύστασης, τροποποίησης, κατάργησης της κοινοκτημοσύνης) φακέλλους κατ' αύξοντα αριθμό και βιβλιοδετούνται εκάστοτε σε ίδιον, ενιαίο για όλες τις περιπτώσεις, τόμο μόλις συμπληρώνεται η πεντηκοντάδα ή εκατοντάδα.

(Μετά τη σελ. 192,226 (α) ΣΕλ. 192,227
Τεύχος ΙΑ-6-3 Σελ 9
  
’ρθρ.5-1.Ο αρμόδιος γραμματέας του Πρωτοδικείου της Αθήνας υποχρεούται να τηρεί γενικό αλφαβητικό ευρετήριο των εγγάμων προσώπων τα οποία έχουν συστήσει κοινοκτημοσύνη στις μεταξύ τους περιουσιακές σχέσεις. Η καταχώριση των κατά το νόμο επωνύμων των δύο συζύγων θα ενεργείται με απόλυτη λεξικογραφική σειρά, κατ' ανάλογη εφαρμογή των οριζομένων στο άρθρ. 35 του βασιλικού δ/τος αριθ. 533 της 14/21 Σεπτ .1963 "περί εκτελέσεως του άρθρ. 10 του νομοθετικού δ/τος υπ' αριθ. 4201/1961".
  2.Το γενικό αλφαβητικό ευρετήριο συνίσταται από ονομαστικά δελτία πινακίδων που κατατάσσονται, με την οριζόμενη στην προηγούμενη παράγραφο αλφαβητική σειρά, σε δελτιοθήκη. Κάθε δελτίο φέρει στην κεφαλή του:
  α)το επώνυμο, το όνομα, το πατρώνυμο και το μητρώνυμο του ενδιαφερομένου, το όνομα και το επώνυμο του ή της συζύγου του και σε περίπτωση μεταβολής του επωνύμου των εν λόγω προσώπων, και το νέο επώνυμο τους.
  3.Το κάτω από την επικεφαλίδα τμήμα του δελτίου διαιρείται σε τρεις στήλες. Στην πρώτη στήλη σημειώνεται ο αύξοντας αριθμός με τον οποίο έχει καταχωριστεί η σχετική συστατική πράξη στο βιβλίο των εκθέσεων. Στη δεύτερη στήλη, αναγράφονται ο τόμος και ο αριθμός όπου έχει καταχωριστεί η συστατική πράξη. Στην τρίτη στήλη αναγράφονται οι τυχόν μεταβολές (τροποποίηση ή κατάργηση της κοινοκτημοσύνης), ο τόμος και ο αριθμός όπου έχει καταχωριστεί η σχετική πράξη καθώς και ότι άλλο σημειώνεται στο περιθώριο του γενικού βιβλίου εκθέσεων κατά την παρ. 4 του άρθρ. 2.
  ’ρθρ.6.-Το παρόν δ/γμα αρχίζει να ισχύει, όσον αφορά μεν την έναρξη της οργάνωσης του συνιστώμενου με το άρθρ. 1 Ειδικού Δημόσιου Βιβλίου Κοινοκτημοσύνης, από την ημέρα που θα δημοσιευθεί στην Εφημερίδα της Κυβέρνησης και όσον αφορά την έναρξη της λειτουργίας του εν λόγω Βιβλίου, ένα έτος μετά τη σχετική δημοσίευση.












Σελ. 192,228
Τεύχος ΙΑ - 6 - 3 Σελ. 10

11.	ΝΟΜΟΣ υπ' αριθ. 2447
	της 19/30 Δεκ. 1996 (ΦΕΚ Α' 278)
Κύρωση ως Κώδικα του σχεδίου νόμου "Υιοθεσία, επιτροπεία και αναδοχή ανηλίκου, δικαστική συμπαράσταση, δικαστική επιμέλεια ξένων υποθέσεων και συναφείς ουσιαστικές, δικονομικές και μεταβατικές διατάξεις.
  ’ρθρο πρώτο.-Κυρώνεται ως Κώδικας, σύμφωνα με το άρθρ. 76 παρ. 6 του Συντάγματος και το άρθρ. 16 παρ. 12 του Νόμ. 2298/1995, το ακόλουθο σχέδιο νόμου το οποίο: α)συντάχθηκε από τη Νομοπαρασκευαστική Επιτροπή, η οποία συστάθηκε συμφωνά με τις διατάξεις του Β.Δ. 908/1971, όπως τροποποιήθηκε μεταγενέστερα και την περίπτ. β' της παρ. 2 του άρθρ. 27 του Νόμ. 2145/1993 και συγκροτήθηκε με την απόφαση αριθ. 5279/20.1. 1994 του Υπουργού Δικαιοσύνης, ο δε χρόνος λειτουργίας της παρατάθηκε με τις αποφάσεις αριθ. 20399/18.3.1994 και 129781/27.12.1994 του ίδιου Υπουργού και β)αναθεωρήθηκε δυνάμει της απόφασης του Υπουργού Δικαιοσύνης αριθ. πρωτ. 35447/22.4.1996.
  ΣΧΕΔΙΟ ΝΟΝΟΥ
Υιοθεσία, επιτροπεία και αναδοχή ανηλίκου, δικαστική συμπαράσταση, δικαστική επιμέλεια ξένων υποθέσεων και συναφείς ουσιαστικές, δικονομικές και μεταβατικές διατάξεις.
  ΠΡΩΤΟ ΜΕΡΟΣ
  Η ΝΕΑ ΡΥΘΜΙΣΗ ΤΗΣ ΥΙΟΘΕΣΙΑΣ
  ’ρθρ.1.-(Καταργούνται τα άρθρ. 1568 και 1588 του δέκατου τρίτου Κεφαλαίου του τέταρτου βιβλίου του Α.Κ., ανωτ. αριθ. 1 και 9 και στη θέση τους καθώς και στη θέση των άρθρ. 1542 έως 1567 Α.Κ. που είχαν καταργηθεί από το άρθρ. 17 Νόμ. 1329/83, τέθηκε νέο κεφάλαιο δέκατο τρίτο).
  ’ρθρ.2.-(Τροποποιείται το άρθρ. 23 του Α.Κ., βλέπε ανωτ. αριθ. 1 και 9).
  ’ρθρ.3.-Τέκνα αλλοδαπών, που έχουν εγκαταλειφθεί στην Ελλάδα και για τα οποία δεν εκδήλωσε κανένας, τουλάχιστον επί ένα εξάμηνο, ενδιαφέρον να τους παράσχει προστασία, υιοθετούνται σύμφωνα με το ελληνικό ουσιαστικό δίκαιο.
  ’ρθρ.4.-Όταν ο υποψήφιος θετός γονέας ή ο υποψήφιος να υιοθετηθεί ανήλικος έχει τη συνήθη διαμονή του στο εξωτερικό, απαιτείται έκθεση κοινωνικής υπηρεσίας, ακόμα και αν αυτή δεν προβλέπεται από το εφαρμοστέο αλλοδαπό δίκαιο. Στην περίπτωση αυτή, η έκθεση συντάσσεται από την αρμόδια ελληνική κοινωνική υπηρεσία ή κοινωνική οργάνωση που έχει αναγνωρισθεί ότι ειδικεύεται στις διακρατικές υιοθεσίες, σε συνεργασία με την αρμόδια κοινωνική υπηρεσία του εξωτερικού.
  
’ρθρ.5.-Στις περιπτώσεις του προηγούμενου άρθρου, η συναίνεση των υποψηφίων θετών γονέων δηλώνεται πάντοτε ενώπιον του αρμόδιου ελληνικού δικαστηρίου που τελεί την υιοθεσία. Όλες οι άλλες συναινέσεις, που είναι απαραίτητες για την τέλεση της υιοθεσίας, δίνονται, αν εκείνος που συναινεί έχει τη συνήθη διαμονή του στην Ελλάδα, ενώπιον του αρμόδιου ελληνικού δικαστηρίου που τελεί την υιοθεσία, σύμφωνα με τους ορισμούς της δεύτερης παραγράφου του άρθρ. 800 του Κώδικα Πολιτικής Δικονομίας και, αν έχει τη συνήθη διαμονή του στην αλλοδαπή, ενώπιον της αρμόδιας ελληνικής προξενικής αρχής ή της αρμόδιας αρχής του τόπου της συνήθους διαμονής του.
  ’ρθρ.6.-1.Με π.δ/γμα, που εκδίδεται με πρόταση των Υπουργών Δικαιοσύνης και Υγείας και Πρόνοιας ορίζονται: α)οι υπηρεσίες και οι οργανώσεις, που αναγνωρίζονται ως εξειδικευμένες στις υιοθεσίες, για την εφαρμογή του άρθρ. 1557 του Αστικού Κώδικα και την πραγματοποίηση υιοθεσιών ανηλίκων, που έχουν υπό την προστασία τους, στο εσωτερικό και β)εκείνες που αναγνωρίζονται ως ειδικά εξειδικευμένες στις διακρατικές υιοθεσίες, για την εφαρμογή του άρθρ. 4 του παρόντος και την πραγματοποίηση των διακρατικών υιοθεσιών των ανηλίκων που έχουν υπό την προστασία τους.
  2.Με το π.δ/γμα της προηγούμενης παραγράφου ή με άλλα π.δ/τα, που εκδίδονται επίσης με πρόταση των ίδιων Υπουργών, ρυθμίζονται στις λεπτομέρειες τους: α)η διαδικασία προπαρασκευής και πραγματοποίησης, από τις υπηρεσίες ή οργανώσεις υπό το στοιχ. α' της προηγούμενης παραγράφου, των υιοθεσιών των ανηλίκων που έχουν υπό την προστασία τους, β)η διαδικασία προπαρασκευής και πραγματοποίησης των διακρατικών υιοθεσιών του άρθρ. 4, που αφορούν ανηλίκους τους οποίους οι αρμόδιες υπηρεσίες ή οργανώσεις έχουν υπό την προστασία τους ή γίνονται με τη μεσολάβησή τους, καθώς και τα σχετικά με τη συνεργασία των εν λόγω υπηρεσιών ή οργανώσεων με τις αλλοδαπές κοινωνικές υπηρεσίες και γ)η διαδικασία τήρησης στατιστικών στοιχείων για τις υιοθεσίες που τελούνται στην Ελλάδα, καθώς και για τις τελούμενες στο εξωτερικό διακρατικές υιοθεσίες ανηλίκων, οι οποίοι είχαν πριν από την τέλεση της υιοθεσίας τη συνήθη διαμονή τους στην Ελλάδα.
  ’ρθρ.7.-1.Η κοινωνική έρευνα, που προβλέπεται από το άρθρ. 1557 του Αστικού Κώδικα και από το άρθρ. 4 του παρόντος, θα πρέπει να αφορά κάθε θέμα που μπορεί να έχει σημασία για την υιοθεσία και ιδίως στην προσωπικότητα και την υγεία των ενδιαφερομένων, τα κίνητρα και την περιουσιακή κατάσταση του υποψήφιου θετού γονέα, την αμοιβαία ικανότητα προσαρμογής αυτού  που  υιοθετεί και  εκείνου που υιοθετείται, καθώς


(Μετά τη σελ. 192,228) Σελ. 192,229
Τεύχος 1256 - Σελ. 23

και κάθε άλλο στοιχείο από το οποίο μπορεί να διαγνωσθεί αν η υιοθεσία θα αποβεί προς το συμφέρον του ανηλίκου.
  2.Όταν, για την υιοθεσία ανηλίκου, οι φυσικοί γονείς ή ο επίτροπος έρχονται σε απευθείας συνεννόηση με τους υποψήφιους θετούς γονείς χωρίς τη μεσολάβηση κοινωνικής υπηρεσίας ή οργάνωσης, οφείλουν, τόσο αυτοί όσο και οι υποψήφιοι θετοί γονείς, πριν από την παράδοση του παιδιού ή μέσα σε εύλογο χρονικό διάστημα από αυτή, να ανακοινώνουν τη σχετική πρόθεσή τους στην αρμόδια κοινωνική υπηρεσία.
  Με την παρ. 4 του άρθρου δεύτερου του παρόντος Νόμ. 2447/96, ορίστηκε ότι ο εύλογος χρόνος δεν μπορεί να υπερβαίνει τον ένα μήνα.
  3.Η κοινωνική έρευνα διεξάγεται ύστερα οπό αίτηση του υποψήφιου θετού γονέα. Αμέσως μετά την υποβολή της αίτησης η κοινωνική υπηρεσία ή οργάνωση ορίζει τα πιστοποιητικά που κρίνει απαραίτητα για τη διεξαγωγή της έρευνας και υποβάλλει την έκθεσή της απευθείας στο δικαστήριο μέσα σε αποκλειστική προθεσμία έξι μηνών από την υποβολή ή την επίδοση σ' αυτήν της σχετικής αίτησης για συγκεκριμένο παιδί, ανεξάρτητα αν προσκομίστηκαν το στοιχεία που ζητήθηκαν. Η προθεσμία μπορεί να παρατείνεται με ειδικά αιτιολογημένη απόφαση του Υπουργού Υγείας και Πρόνοιας, επί τρεις ακόμη μήνες. Μετά την άπρακτη πάροδο της προθεσμίας, το δικαστήριο δικάζει χωρίς έκθεση. Κατά την κοινωνική έρευνα θα πρέπει, ανάλογα με την ωριμότητα του παιδιού και οπωσδήποτε μετά τη συμπλήρωση του δωδέκατου έτους του, να ζητείται και η δική του γνώμη, η οποία θα πρέπει να αναφέρεται στη σχετική έκθεση.
  4.Η αποκλειστική προθεσμία των έξι μηνών, που ορίζεται από την προηγούμενη παράγραφο για την υποβολή της έκθεσης της κοινωνικής υπηρεσίας, αφορά μόνο τις περιπτώσεις, όπου τόσο το υποψήφιο θετό τέκνο όσο και οι υποψήφιοι θετοί γονείς έχουν τη συνήθη διαμονή τους στην ημεδαπή. Για τις περιπτώσεις των διακρατικών υιοθεσιών του άρθρ. 4, η προθεσμία αυτή μπορεί να παραταθεί, κατ' εξαίρεση, το πολύ δύο φορές, με ειδικά αιτιολογημένη απόφαση του Υπουργού Υγείας και Πρόνοιας.
  ’ρθρ.8.-1.Εν όψει της μυστικότητας της υιοθεσίας ανηλίκων, που προβλέπεται από το άρθρ. 1559 του Αστικού Κώδικα, τηρείται σε κάθε πρωτοδικείο απόρρητο βιβλίο, στο οποίο καταχωρίζονται τα πραγματικά ονοματεπώνυμα αυτών που υιοθετούνται και των θετών γονέων τους, η δικαστική απόφαση με την οποία τελέσθηκε η υιοθεσία, καθώς και όσα άλλα στοιχεία είναι απαραίτητα, ανάλογο με την περίπτωση. Με βάση απόρρητο απόσπασμα, που εξάγεται από αυτό το βιβλίο, συντάσσεται η ληξιαρχική πράξη της υιοθεσίας. Όσον αφορά τη 

Σελ. 192,230
Τεύχος 1256 - Σελ. 24


χορήγηση αποσπασμάτων από την τελευταία αυτή πράξη τηρούνται οι διατάξεις της τρίτης παραγράφου του άρθρ. 30 του κωδ. Νόμ. 5097 "περί ληξιαρχικών πράξεων", όπως αυτή προστέθηκε από το άρθρ. 20 του Ν.Δ. 610/ 1970, που διατηρείται σε ισχύ.
  2.Όπου στην ισχύουσα νομοθεσία προβλέπεται η έκδοση αντιγράφου ληξιαρχικής πράξης γέννησης, εκδίδεται, όταν πρόκειται για υιοθεσία, οποτεδήποτε και αν αυτή τελέσθηκε, απόσπασμα ληξιαρχικής πράξης γέννησης, που έχει, σε κάθε περίπτωση, θέση πλήρους αντιγράφου. Για τις υιοθεσίες, που έγιναν εξακολουθεί να ισχύει η δεύτερη παράγραφος του άρθρ. 22 αυτού του ν.δ/τος.
  ’ρθρ.9.-Σε όλη τη διαδικασία τέλεσης υιοθεσίας ανηλίκου και ύστερα από αυτήν, απαγορεύεται η δημοσίευση ή η διερεύνηση στοιχείων ή γεγονότων ικανών να αποκαλύψουν την υιοθεσία και τα ατομικά χαρακτηριστικά της. Η τήρηση της εχεμύθειας ως προς τα πρόσωπα των θετών γονέων, του θετού τέκνου και των φυσικών γονέων του αποτελεί υπηρεσιακό καθήκον των δικαστών, των κοινωνικών υπηρεσιών ή οργανώσεων, καθώς και των όποιων άλλων υπαλλήλων αναμίχθηκαν στην υιοθεσία ή έλαβαν οπωσδήποτε γνώση της τέλεσης της με την ευκαιρία της άσκησης των καθηκόντων τους. Η δεύτερη παράγραφος του άρθρ. 1559 του Αστικού Κώδικα δεν θίγεται.

  
’ρθρ.10.-1.Εκείνος που, έχοντας υιοθετήσει ανήλικο, τον μεταχειρίζεται σε ασχολίες ανήθικες ή επικίνδυνες για τη σωματική ή την πνευματική του υγεία, τιμωρείται, εφόσον δεν συντρέχει αξιόποινη πράξη, που τιμωρείται βαρύτερα, με φυλάκιση τουλάχιστο δύο ετών και με χρηματική ποινή μέχρις ενός (1) εκατομμυρίου δραχμών.
  2.Με φυλάκιση τουλάχιστον ενός έτους και με χρηματική ποινή μέχρι "ενός εκατομμυρίου δραχμών" τιμωρούνται εκείνος που δίνει σε υιοθεσία το παιδί του, καθώς και εκείνος που μεσολαβεί στην υιοθεσία, αποκομίζοντας οι ίδιοι ή προσπορίζοντας σε άλλους αθέμιτο όφελος.
  Οι μέσα σε " " λέξεις αντικαταστάθηκαν ως άνω από την περίπτ. α' της παρ. 16 άρθρ. 3 Νόμ. 2479/6 - 6 Μαΐου 1997 (ΦΕΚ Α' 67), Τόμ. 1Α. σελ. 274.
  3.Εκείνος που τελεί κατ' επάγγελμα ή με πρόθεση κερδοσκοπίας τις αξιόποινες πράξεις, που προβλέπονται από τις δύο προηγούμενες παραγράφους του παρόντος άρθρου, τιμωρείται με κάθειρξη μέχρι δέκα ετών και με χρηματική ποινή μέχρι 5 εκατομμυρίων δραχμών.
  ’ρθρ.11.-1.Καταργούνται: α)το Ν.Δ. 610/1970 εκτός από τα άρθρ. του 19, 20, 21, 22 παρ. 2 και 23, τα οποία διατηρούνται σε ισχύ και β)το άρθρ. 42 του Νόμ. 2082/1992 "αναδιοργάνωση της Κοινωνικής Πρόνοιας και καθιέρωση νέων θεσμών κοινωνικής προστασίας".
  2.Διατηρούνται σε ισχύ: α)η παρ. 4 του άρθρ. 8 του Νόμ. 2130/1993 "τροποποίηση και συμπλήρωση διατάξεων της περιφερειακής διοίκησης, του Κώδικα της Ελληνικής Ιθαγένειας, του Δημοτικού και Κοινοτικού Κώδικα κ.λπ.", β)τα δ/τα που έχουν εκδοθεί δυνάμει των άρθρ. 9 παρ. 3 και 14 παρ. 1 του Ν.Δ. 610/1970, ωσότου εκδοθούν νέα δ/τα σε αντικατάστασή τους, όπως προβλέπεται από το άρθρ. 6 του παρόντος και γ)οι διατάξεις των παρ. 1 έως 7 της υπουργικής απόφασης Δ/4638 (Πρόνοιας) της 22.12.1992/18.1.1993, που εκδόθηκε σε εκτέλεση των παρ. 1, 2 και 3 του άρθρ. 42 του Νόμ. 2082/1992 "αναδιοργάνωση της Κοινωνικής Πρόνοιας και καθιέρωση νέων θεσμών κοινωνικής προστασίας", ωσότου εκδοθεί, σε αντικατάστασή τους, το π.δ/γμα, που προβλέπεται από την περίπτωση υπό το στοιχ. α' της δεύτερης παραγράφου του άρθρ. 6.
  ΔΕΥΤΕΡΟ ΜΕΡΟΣ
  ΕΠΙΤΡΟΠΕΙΑ ΚΑΙ ΣΥΝΑΦΕΙΣ
  ΠΡΟΣΤΑΤΕΥΤΙΚΟΙ ΘΕΣΜΟΙ
  ’ρθρ.12.-Το δέκατο τέταρτο Κεφάλαιο του Τέταρτου Βιβλίου του Αστικού Κώδικα, που αναφέρεται στην επιτροπεία ανηλίκων (άρθρ. 1589 έως 1665), καταργείται στο σύνολό του. Στη θέση του τίθενται νέα Κεφάλαια δέκατο τέταρτο και δέκατο πέμπτο με το ακόλουθο περιεχόμενο: Ακολουθούν οι σχετικές διατάξεις.
  
’ρθρ.13.-Τα Κεφάλαια δέκατο έκτο (άρθρ. 1686 έως 1700), δέκατο έβδομο (άρθρ. 1701 έως 1704) και δέκατο όγδοο (άρθρ. 1705 έως 1709) του Τέταρτου Βιβλίου του Αστικού Κώδικα, που αναφέρονται στην επιτροπεία απαγορευμένων, την επιτροπεία απόντος και τη δικαστική αντίληψη, καταργούνται.
  Στη θέση των ήδη καταργημένων με το άρθρ. 21 του Νόμ. 1329/1983 διατάξεων του παλαιού δέκατου πέμπτου Κεφαλαίου του Τέταρτου Βιβλίου του Αστικού Κώδικα, που αναφέρονται στην κηδεμονία χειράφετων ανηλίκων (άρθρ. 1666 έως 1685) και των διατάξεων που καταργούνται με την προηγούμενη παράγραφο τίθενται νέα Κεφάλαια δέκατο έκτο και δέκατο έβδομο με το ακόλουθο περιεχόμενο: Ακολουθεί κείμενο.
  ’ρθρ.14.-(Αντικαθίστανται τα άρθρ. 8 και 24 του Α.Κ., βλέπε ανωτ. αριθ. 1 και 9).
  ΤΡΙΤΟ ΜΕΡΟΣ
  ΕΝΑΡΜΟΝΙΣΗ ΣΥΝΑΦΩΝ ΔΙΑΤΑΞΕΩΝ ΤΟΥ ΟΥΣΙΑΣΤΙΚΟΥ ΔΙΚΑΙΟΥ
  ’ρθρ.15.-(Αντικαθίσταται η δεύτερη παράγραφος του άρθρ. 56 Α.Κ., βλέπε ανωτ. αριθ. 1 και 9).
  ’ρθρ.16.-(Αντικαθίστανται τα άρθρ. 128, 129, 131 και η πρώτη παράγραφος του άρθρ. 171 του Α.Κ., βλέπε ανωτ. αριθ. 1 και 9).
  ’ρθρ.17.-(Αντικαθίσταται το άρθρ. 258 του Α.Κ., βλέπε ανωτ. αριθ. 1 και 9).
  ’ρθρ.18.-(Αντικαθίσταται το άρθρ. 726 του Α.Κ., βλέπε ανωτ. αριθ. 1 και 9).
  ’ρθρ.19.-(Αντικαθίσταται το άρθρ. 775 του Α.Κ., βλέπε ανωτ. αριθ. 1 και 9).
  ’ρθρ.20.-(Αντικαθίσταται το άρθρ. 331 και η πρώτη παράγραφος του άρθρ. 915 του Α.Κ., βλέπε ανωτ. αριθ. 1 και 9).
  ’ρθρ.21.-(Αντικαθίσταται το άρθρ. 923 του Α.Κ., βλέπε ανωτ. αριθ. 1 και 9).
  ’ρθρ.22.-(Αντικαθίσταται το άρθρ. 1055 του Α.Κ., βλέπε ανωτ. αριθ. 1 και 9).
  ’ρθρ.23.-(Αντικαθίστανται τα άρθρ. 1351 και 1352 του Α.Κ., βλέπε ανωτ. αριθ. 1 και 9).
  ’ρθρ.24.-(Αντικαθίσταται η περίπτ. 4 άρθρ. 1373 του Α.Κ., βλέπε ανωτ. αριθ. 1 και 9).
  ’ρθρ.25.-(Καταργούνται τα άρθρ. 1501 και 1519 του Α.Κ., βλέπε ανωτ. αριθ. 1 και 9).
  ’ρθρ.26.-(Αντικαθίσταται το πρώτο εδάφιο της παρ. 1 του άρθρ. 1521 του Α.Κ., βλέπε ανωτ. αριθ. 1 και 9).

(Μετά τη σελ.192,230) Σελ. 192,231
Τεύχος 1256 - Σελ. 25
  
’ρθρ.27.-(Καταργείται το δεύτερο εδάφιο του άρθρ. 1526 του Α.Κ., βλέπε ανωτ. αριθ. 1 και 9).
  ’ρθρ.28.-(Αντικαθίσταται το άρθρ. 1532 του Α.Κ., βλέπε ανωτ. αριθ. 1 και 9).
  ’ρθρ.29.-(Καταργείται το δεύτερο και τρίτο εδάφιο της πρώτης παραγράφου του άρθρ. 1533 του Α.Κ., ανωτ. αριθ. 1 και 9 και προστίθεται τρίτη παράγραφος).
  ’ρθρ.30.-(Αντικαθίστανται τα άρθρ. 1719, 1720 και 1768 Α.Κ., ανωτ. αριθ. 1 και 9).
  ΤΕΤΑΡΤΟ ΜΕΡΟΣ
  ΔΙΚΟΝΟΜΙΚΕΣ ΔΙΑΤΑΞΕΙΣ
  ’ρθρ.31.-(Αντικαθίσταται το άρθρ. 121 του ΕΙΣΑΚ, κατωτ. σελ. 193 και 204,021).
  ’ρθρ.32.-(Αντικαθίσταται η πρώτη παράγραφος του άρθρ. 63 του Κ. Πολ. Δ., Τόμ. 10, σελ. 7 και 154,081).
  ’ρθρ.33.-(Καταργείται η περίπτ. γ' της πρώτης παραγράφου του  άρθρ. 126 του Κ. Πολ. Δ., Τόμ. 10, σελ. 7 και 154,081).
  ’ρθρ.34.-(Αντικαθίσταται η τρίτη περίπτωση του άρθρ. 399 του Κ. Πολ. Δ., Τόμ. 10, σελ. 7 και 154,081).
  ’ρθρ.35.-(Αντικαθίσταται το άρθρ. 598 του Κ. Πολ. Δ., Τόμ. 10, σελ. 7 και 154,081).
  ’ρθρ.36-(Αντικαθίσταται η περίπτ. ε' παρ. 1 άρθρ. 614 του Κ. Πολ. Δ., Τόμ. 10, σελ. 7 και 154,081 και προστίθεται παρ. 4 στο ίδιο άρθρο).
  ’ρθρ.37.-(Αντικαθίσταται η παρ. 1 άρθρ. 619 του Κ. Πολ. Δ., Τόμ. 10, σελ. 7 και 154,081).
  ’ρθρ.38.-(Αντικαθίσταται το άρθρ. 681Γ του Κ. Πολ. Δ., Τόμ. 10, σελ. 7 και 154,081).
  ’ρθρ.39.-(Αντικαθίσταται το άρθρ. 740 του Κ. Πολ. Δ., Τόμ. 10, σελ. 7 και 154,081).
  ’ρθρ.40.-(Αντικαθίσταται το άρθρ. 796 του Κ. Πολ. Δ., Τόμ. 10, σελ. 7 και 154,081).
  ’ρθρ.41,-(Αντικαθίσταται το άρθρ. 797 του Κ. Πολ. Δ., Τόμ. 10, σελ. 7 και 154,081).
  ’ρθρ.42.-(Καταργείται το άρθρ. 799 του Κ. Πολ. Δ., Τόμ. 10, σελ. 7 και 154,081).
  ’ρθρ.43.-(αντικαθίσταται το άρθρ. 800 του Κ. Πολ. Δ., Τόμ. 10, σελ. 7 και 154,081).
  ’ρθρ.44.-(Αντικαθίστανται τα άρθρ. 801, 802, 803, 804 και 805 του Κ. Πολ. Δ., Τόμ. 10, σελ. 7 και 154,081).
  ’ρθρ.46.-(Αντικαθίσταται το άρθρ. 1048 του Κ. Πολ. Δ., Τόμ. 10, σελ. 7 και 154,081).

Σελ. 192,232
Τεύχος 1256 - Σελ. 26

  
’ρθρ.47.-Στις περιπτώσεις των άρθρ. 1515, 1517, 1521, 1522, 1525, 1526, 1532 παρ. 1, 1594 παρ. 2, 1613, 1616, 1622, 1623, 1624, 1625 και 1630 του Αστικού Κώδικα δεν επιτρέπεται το ένδικο μέσο της έφεσης. Στις υπόλοιπες περιπτώσεις υποθέσεων σχετικών με την άσκηση της γονικής μέριμνας, την επιτροπεία και τη δικαστική συμπαράσταση, όπου συγχωρείται το ένδικο αυτό μέσο, είναι δυνατό να επιτραπεί, κατά τη δίκη στο εφετείο, η εξέταση μαρτύρων και στο ακροατήριο. Στις ίδιες αυτές περιπτώσεις έχουν εφαρμογή οι διατάζεις των άρθρ. 761 έως 763 του Κώδικα Πολιτικής Δικονομίας.

  
’ρθρ.48.-1.Η εκδίκαση όλων των υποθέσεων οικογενειακού δικαίου γίνεται υποχρεωτικά, σε όλα τα πολιτικά δικαστήρια της ουσίας, από ειδικό τμήμα τους, το οποίο έχει αποκλειστικά αυτή την αρμοδιότητα.
  Στο τμήμα αυτό, το οποίο συγκροτείται σε κάθε δικαστήριο με τη διαδικασία που προβλέπεται από το νόμο για τη συγκρότηση των τμημάτων των δικαστηρίων εν γένει, τοποθετούνται τακτικοί δικαστές με εξειδίκευση στα θέματα του οικογενειακού δικαίου και της προστασίας των ανηλίκων.
  Στα πρωτοδικεία οι δικαστές αυτοί πρέπει να έχουν προϋπηρεσία στο βαθμό του πρωτοδίκη τουλάχιστον πέντε ετών. Η θητεία στο ειδικό αυτό τμήμα είναι διετής, με δυνατότητα ανανέωσής της ύστερα από αίτηση των ίδιων των δικαστών που υπηρετούν σ' αυτό.
  2.Η εξειδίκευση των δικαστών που υπηρετούν στα ειδικά τμήματα οικογενειακού δικαίου, σύμφωνα με το δεύτερο εδάφιο της προηγούμενης παραγράφου, θα γίνεται στο πλαίσιο των προγραμμάτων επιμόρφωσης που προβλέπονται από την πέμπτη παράγραφο του άρθρ. 3 του Νόμ. 2236/1994 περί της "Εθνικής Σχολής Δικαστών". Ωσότου λειτουργήσουν αυτά τα προγράμματα και υπάρξουν εξειδικευμένοι δικαστές σε επαρκή αριθμό, που να προέρχονται από αυτά, θα είναι δυνατή η χρησιμοποίηση και δικαστών με απλή μόνο εμπειρία στα σχετικά θέματα. Επίσης, σε πρωτοδικεία της χώρας όπου δεν υπάρχουν δικαστές με προϋπηρεσία τουλάχιστον πέντε ετών στο βαθμό του πρωτοδίκη, θα μπορούν να χρησιμοποιούνται και δικαστές με μικρότερη προϋπηρεσία.
  3.Όπου στον παρόντα νόμο και, γενικότερα, στο Τέταρτο Βιβλίο του Αστικού Κώδικα γίνεται λόγος για δικαστήριο, εννοείται το δικαστήριο της πρώτης παραγράφου αυτού του άρθρου.
  Με την παρ. 5 του άρθρου δεύτερου του παρόντος Νόμ. 2447/1996, ορίστηκε ότι το προβλεπόμενο από το άνω άρθρ. 48 ειδικό τμήμα των πολιτικών δικαστηρίων της ουσίας συγκροτείται υπό μονομελή μεν σύνθεση σε όλα τα δικαστήρια, υπό πολυμελή δε σύνθεση σε όσα δικαστήρια υπηρετούν περισσότεροι των δεκαπέντε δικαστών.
  ΠΕΜΠΤΟ ΜΕΡΟΣ
  Η ΚΟΙΝΩΝΙΚΗ ΥΠΗΡΕΣΙΑ
  ’ρθρ.49-54.-(Παρατίθενται στον Τόμ. 6, σελ. 146,27).
  ’ρθρ.55.-(Καταργείται το άρθρ. 78 του Νόμ. 1329/1983, ανωτ. σελ. 192,02).
  ’ρθρ.56.-(Καταργείται το άρθρ. 79 του Νόμ. 1329/1983, ανωτ. σελ. 192,02).
  
ΕΚΤΟ ΜΕΡΟΣ
  ΜΕΤΑΒΑΤΙΚΕΣ ΚΑΙ ΣΥΜΠΛΗΡΩΜΑΤΙΚΕΣ ΔΙΑΤΑΞΕΙΣ
  ’ρθρ.57.-1.Με εξαίρεση τις ρυθμίσεις που ακολουθούν, υιοθεσίες που έγιναν πριν από την έναρξη της ισχύος αυτού του νόμου διέπονται ως προς το κύρος τους και τα έννομα αποτελέσματα από το έως τώρα δίκαιο. Οι διατάξεις όμως των άρθρ. 1569 έως 1577 του Αστικού Κώδικα εφαρμόζονται και στις υιοθεσίες που τελέσθηκαν υπό το προηγούμενο νομοθετικό καθεστώς.
  2.Υιοθεσίες ανηλίκων που έγιναν κατά παράβαση της δεύτερης παραγράφου του άρθρ. 2 σε συνδυασμό με το άρθρ. 4 του Ν.Δ. 610/1970 ισχυροποιούνται αναδρομικά από την τέλεσή τους, εκτός αν η ακυρότητά τους είχε ήδη απαγγελθεί με τελεσίδικη δικαστική απόφαση κατά την έναρξη της ισχύος του παρόντος νόμου.
  3.Στις περιπτώσεις υιοθεσιών ανηλίκων που έγιναν πριν από την έναρξη της ισχύος του παρόντος, ο θετός γονέας έχει το δικαίωμα να ζητήσει από το δικαστήριο, με αίτησή του που δικάζεται κατά τη διαδικασία της εκούσιας δικαιοδοσίας, την πλήρη ένταξη του τέκνου στην οικογένεια του, σύμφωνα με τα άρθρ. 1561 έως 1566 του Αστικού Κώδικα. Για την αλλαγή αυτή πρέπει να συναινεί και το τέκνο που συμπλήρωσε το δωδέκατο έτος της ηλικίας του και σε κάθε περίπτωση πρέπει, ανάλογα με την ωριμότητά του, να ακούεται η γνώμη του. Για τη συναίνεση ή την ακρόαση του θετού τέκνου τηρείται η διαδικασία της δεύτερης παραγράφου του άρθρ. 800 του Κώδικα Πολιτικής Δικονομίας.
  4.(Καταργήθηκε από το εδάφ. α' της περίπτ. β' της παρ. 16 άρθρ. 3 Νόμ. 2479/6 - 6 Μαΐου 1997, ΦΕΚ Α' 67, Τόμ. 1Α, σελ. 274).
  5.Στις περιπτώσεις υιοθεσιών ανηλίκων, που τελέσθηκαν πριν από την έναρξη της ισχύος του παρόντος υπό συνθήκες που εξασφάλισαν τη μυστικότητά τους, σύμφωνα με τους όρους του νόμου ο οποίος ίσχυε κατά το χρόνο της τέλεσής τους, το θετό τέκνο έχει μετά τη ενηλικίωσή του δικαίωμα να πληροφορείται πλήρως τα στοιχεία των φυσικών γονέων του, σύμφωνα με την τρίτη παράγραφο του άρθρ. 1559 του Αστικού Κώδικα. Οι δημόσιοι υπάλληλοι, οι υπάλληλοι της τοπικής αυτοδιοίκησης, οι εισαγγελείς και τα όργανα των αρμόδιων κοινωνικών υπηρεσιών ή ιδρυμάτων έχουν την υποχρέωση να παρέχουν στους ενδιαφερομένους, κατά την άσκηση του παραπάνω δικαιώματός τους, τη συνδρομή τους.
  ’ρθρ.58.-Η Επιτροπεία ανηλίκων που υπάρχει κατά την έναρξη της ισχύος του παρόντος διέπεται στο εξής από τις διατάξεις αυτού του νόμου και διεξάγεται σύμφωνα με αυτές. Ο επίτροπος που υπάρχει κατά την έναρξη της ισχύος του παρόντος διατηρεί αυτή την ιδιότητα.

(Μετά τη σελ. 192,232) Σελ. 192,233
Τεύχος 1256 - Σελ. 27
  
’ρθρ.59.-Όποιος έχει τεθεί σε κατάσταση δικαστικής απαγόρευσης ή δικαστικής αντίληψης πριν από τη θέση σε ισχύ αυτού του νόμου, εξομοιώνεται με πρόσωπο που βρίσκεται σε κατάσταση στερητικής ή επικουρικής δικαστικής συμπαράστασης, αντίστοιχα, με περιεχόμενο αυτό που ίσχυε για τον απαγορευμένο ή για αυτόν που βρισκόταν σε δικαστική αντίληψη υπό το καθεστώς του προηγούμενου δικαίου. Ο επίτροπος του απαγορευμένου ή ο αντιλήπτορας που υπάρχει κατά την έναρξη της ισχύος αυτού του νόμου συνεχίζει το λειτούργημα του ως δικαστικός συμπαραστάτης του προσώπου.
  Το άρθρ. 1677 του Αστικού Κώδικα, όπως τροποποιείται με το άρθρ. 3 του παρόντος, έχει εφαρμογή και εδώ.
  ’ρθρ.60.-Διαδικασίες διορισμού επιτρόπου ανηλίκου, υποβολής σε δικαστική απαγόρευση ή σε δικαστική αντίληψη, καθώς και διορισμού προσωρινού διαχειριστή απαγορευτέου, που εκκρεμούν στον πρώτο βαθμό κατά την έναρξη της ισχύος του παρόντος, συνεχίζονται σύμφωνα με τις διατάξεις αυτού του νόμου. Αν είχε διοριστεί προσωρινός διαχειριστής σύμφωνα με τις διατάξεις της προϊσχύουσας νομοθεσίας, αυτός συνεχίζει το λειτούργημα του ως προσωρινώς δικαστικός συμπαραστάτης του ενδιαφερομένου.
  ’ρθρ.61.-Πρόσωπα που βρίσκονται, κατά την έναρξη της ισχύος του παρόντος, σε κατάσταση νόμιμης απαγόρευσης παύουν αυτοδικαίως, με τη θέση σε ισχύ αυτού του νόμου, να τελούν υπό το καθεστώς αυτό.
  ’ρθρ.62.-Οι περιπτώσεις  επιτροπείας απόντος, που λειτουργούν κατά την έναρξη της ισχύος του παρόντος, διέπονται στο εξής από τις διατάξεις των άρθρ. 1689, 1693 και 1694 του Αστικού Κώδικα, όπως τροποποιούνται με το άρθρ. 2 του παρόντος. Η διάταξη του άρθρ. 42 εφαρμόζεται ανάλογα και εδώ.
  ’ρθρ.63.-Όπου στην ισχύουσα νομοθεσία γίνεται λόγος για δικαστική ή νόμιμη απαγόρευση, δικαστική αντίληψη, επιτροπεία απόντος, επίτροπο απαγορευμένου, παρεπίτροπο, προσωρινό διαχειριστή, αντιλήπτορα, συγγενικό συμβούλιο, επίτροπο απόντος ή για οποιονδήποτε άλλο συναφή θεσμό ή έννοια, η σχετική αναφορά έχει το νόημα της παραπομπής στους αντίστοιχους θεσμούς ή έννοιες του νέου δικαίου.





Σελ. 192,234
Τεύχος 1256 - Σελ. 28

  
’ρθρ.64.-Με π. δ/γμα, που εκδίδεται με πρόταση των Υπουργών Δικαιοσύνης και Υγείας και Πρόνοιας ορίζονται τα ιδρύματα και τα σωματεία που λόγω του εξειδικευμένου προσωπικού τους κρίνονται κατάλληλα να αναλαμβάνουν επιτροπείες ανηλίκων, σύμφωνα με το άρθρ. 1600, ή τη δικαστική συμπαράσταση ενήλικων σύμφωνα με το άρθρ. 1671 του Αστικού Κώδικα, όπως οι διατάξεις αυτές τροποποιούνται με τα άρθρ. 12 και 13 του παρόντος. Με το ίδιο ή άλλο π. δ/γμα, ορίζονται και τα ειδικά ιδρύματα ή καταστήματα, καθώς και οι μονάδες ψυχικής υγείας που προβλέπονται από τα άρθρ. 1609 και 1687 του Αστικού Κώδικα, όπως επίσης τροποποιούνται με τον παρόντα. Όλα τα ιδρύματα, σωματεία, καταστήματα ή μονάδες ψυχικής υγείας των δύο προηγούμενων εδαφίων τελούν υπό τον έλεγχο και την εποπτεία του Υπουργείου Υγείας και Πρόνοιας.
  ’ρθρ.65.-1.(Αντικαθίσταται το άρθρ. 9 του Νόμ. 2082/1992, Τόμ. 35, σελ. 38,145).
  2.Καταργούνται τα άρθρ. 1 έως 9 του Π.Δ. 337 της 25 Αυγ. - 2 Σεπτ. 1993 (ΦΕΚ 144 Α'), που εκδόθηκε σε εκτέλεση του άρθρ. 9 του Νόμ. 2082/ 1992, όπως αυτή η διάταξη είχε πριν από την τροποποίησή της με την πρώτη παράγραφο αυτού του άρθρου. Οι υπόλοιπες διατάξεις αυτού του π.δ/τος διατηρούνται σε ισχύ, ωσότου εκδοθεί το π.δ/γμα που προβλέπεται από την παρ. 5 του άρθρ. 9 του Νόμ. 2082/1992, όπως αυτό τροποποιείται με το παρόν άρθρο.
  ’ρθρ.66.-Στον Κρατικό Προϋπολογισμό και σε βάρος των κονδυλίων του Υπουργείου Δικαιοσύνης αναγράφεται υποχρεωτικά κάθε χρόνο η δαπάνη που απαιτείται για να καταβάλλονται στους επιτρόπους ή τους δικαστικούς συμπαραστάτες η αμοιβή τους και στους ίδιους, καθώς και στα μέλη των εποπτικών συμβουλίων οι δαπάνες τους, που είναι καταβλητέες από το δημόσιο ταμείο, σύμφωνα με τα άρθρ. 1631 και 1641, καθώς και το πρώτο εδάφιο του άρθρ. 1682 του Αστικού Κώδικα. Η έναρξη της ισχύος αυτής της διάταξης ορίζεται με π.δ/γμα που εκδίδεται με πρόταση των Υπουργών Οικονομικών, Υγείας και Πρόνοιας και Δικαιοσύνης.
  
’ρθρο δεύτερο.-1.Συνιστάται "Εθνικό Συμβούλιο Υιοθεσίας" που θα λειτουργεί στο πλαίσιο του Εθνικού Συστήματος Πρόνοιας και θα έχει ως αρμοδιότητα να γνωμοδοτεί για τη χάραξη πολιτικής για την υιοθεσία, το συντονισμό των αρμόδιων φορέων που εμπλέκονται στο αντικείμενο αυτό, την οργάνωση της εκπαίδευσης και της επιμόρφωσης του προσωπικού που ασχολείται με τις υιοθεσίες, καθώς και τη συγκέντρωση, την έρευνα και την αξιολόγηση στατιστικών στοιχείων σχετικών με την υιοθεσία. Το Εθνικό Συμβούλιο Υιοθεσίας εποπτεύεται από τους Υπουργούς Υγείας και Πρόνοιας και Δικαιοσύνης. Με π.δ/γμα, που εκδίδεται με πρόταση των Υπουργών Οικονομικών, Υγείας και Πρόνοιας και Δικαιοσύνης ορίζονται τα σχετικά με τις αρμοδιότητες, τη σύνθεση, την οργάνωση και τη λειτουργία του Εθνικού Συμβουλίου Υιοθεσίας, καθώς και κάθε άλλη αναγκαία λεπτομέρεια. Με το ίδιο δ/γμα καθορίζεται και ο χρόνος έναρξης της λειτουργίας του.
  2.Ως "δημόσιο ταμείο", όπου αυτό αναφέρεται στον παρόντα νόμο εννοείται η αρμόδια Δημόσια Οικονομική Υπηρεσία.
  3.Στην έκδοση του προβλεπόμενου στην παρ. 1 του άρθρ. 52 του παρόντος νόμου π.δ/τος συμπράττει και ο Υπουργός Οικονομικών.
  4.Ο προβλεπόμενος στην παρ. 2 του άρθρ. 7 του παρόντος νόμου εύλογος χρόνος δεν μπορεί να υπερβαίνει τον ένα μήνα.
  5.Το προβλεπόμενο στο άρθρ. 48 του παρόντος νόμου ειδικό τμήμα των πολιτικών δικαστηρίων της ουσίας συγκροτείται υπό μονομελή μεν σύνθεση σε όλα τα δικαστήρια, υπό πολυμελή δε σύνθεση σε όσα δικαστήρια υπηρετούν περισσότεροι των δεκαπέντε δικαστών.
  ’ρθρο τρίτο.-Η ισχύς αυτού του Νόμου αρχίζει από τη δημοσίευσή του στην Εφημερίδα της Κυβερνήσεως, εκτός αν ορίζεται άλλως στις επί μέρους διατάξεις του.


12.	ΝΟΜΟΣ υπ' αριθ. 2521
	της 1 - 1 Σεπτ. 1997
	ΦΕΚ Α' 174
Ειδικό μισθολόγιο δικαστικών λειτουργών, μισθολόγια κύριου προσωπικού Νομικού Συμβουλίου του Κράτους και ιατροδικαστών και άλλες διατάξεις.
  Τροποποίηση διατάξεων του Αστικού Κώδικα
  ’ρθρ.19.-1α.(Αντικαθίσταται το πρώτο εδ. του άρθρ. 1469 του Αστ. Κώδ. ανωτ. αριθ. 1 & 9).
  1β.(Αντικαθίσταται το άρθρ. 1470 του Αστ. Κώδ. ανωτ. αριθ. 1 & 9).
  1γ.(Προστίθεται παρ. δεύτερη στο άρθρ. 1472 του Αστ. Κώδ., ανωτ. αριθ. 1 & 9).
  1δ.Οι παραπάνω διατάξεις εφαρμόζονται και σε τέκνα που έχουν γεννηθεί πριν από την έναρξη της ισχύος τους.
  2.(Προστίθεται παρ. δεύτερη στο άρθρ. 1545 του Αστ. Κώδ. ανωτ. Τομ. 7 αριθ. 1 & 9).
  3.(Αντικαθίστανται οι παρ. 2, 3 και 4 του άρθρ. 681Γ του Κ. Πολ. Δ. Τομ. 10 σελ. 7 & 154,081).
  4.Τα οριζόμενα στη δεύτερη παρ. του άρθρ. 1646 του Αστ. Κώδ. και στην τρίτη παράγραφο του άρθρ. 796 του Κώδ. Πολιτικής Δικονομίας ισχύουν και στις περιπτώσεις της 3ης παρ. του άρθρ. 1533, του 3ου εδ. του άρθρ. 1664 και του άρθρ. 1674 του Αστ. Κώδ., καθώς και στην περίπτωση του πρώτου εδ. της δεύτερης παρ. του άρθρ. 681Γ του Κώδ. Πολ. Δικ.. Στις περιπτώσεις αυτές, καθώς και όπου αλλού ο νόμος απαιτεί την υποβολή στο δικαστήριο και την υποχρεωτική συνεκτίμηση από αυτό έκθεσης της κοινωνικής υπηρεσίας, αν η έκθεση αυτή δεν υποβληθεί εμπρόθεσμα το δικαστήριο δικάζει χωρίς έκθεση. Τα οριζόμενα στη δεύτερη παρ. του άρθρ. 796 του Κώδ. Πολ. Δικονομίας έχουν εφαρμογή εκτός από τις περιπτώσεις της επιτροπείας ανηλίκου και όπου αλλού, στο ως άνω σχ. νομ. που κυρώθηκε ως Κώδ. με το Νομ. 2447/1996, προβλέπεται αυτεπάγγελτη δράση του δικαστηρίου.
  Για τις λοιπές διατάξεις βλ. τόμ. 2Α σελ. 384,90907.











(Αντί για τη σελ.192,235) Σελ. 192,235(α)
Τεύχος 1349 Σελ. 65

13.	ΝΟΜΟΣ υπ' αριθ.2915
της 28-29 Μαΐου 2001 (ΦΕΚ Α 109)
Επιτάχυνση της τακτικής διαδικασίας ενώπιον των πολιτικών δικαστηρίων και λοιπές δικονομικές και συναφείς ρυθμίσεις.
  ’ρθρ.25.-1.(Προστίθεται περίπτ.ε΄στην πρώτη παράγραφο του άρθρ.1552 Α.Κ., ανωτ. αριθ..1 και 9).
  2.Η διάταξη της προηγούμενης παραγράφου εφαρμόζεται και σε εκκρεμείς, κατά την έναρξη ισχύος της, υποθέσεις, εφόσον δεν έχει εκδοθεί τελεσίδικη απόφαση.
  3.(Προστίθεται άρθρ.1578Α στον Α.Κ.,ανωτ. αριθ..1 και 9).
  4.Η πιο πάνω διάταξη του άρθρ.1578Α του Αστικού Κώδικα εφαρμόζεται και στις υιοθεσίες που έχουν λυθεί πριν από την ισχύ του παρόντος νόμου.
  5.(Αντικαθίσταται το άρθρ.1579 Α.Κ., ανωτ. αριθ..1 και 9).
  Για τις λοιπές διατάξεις βλέπε τόμ.10 σελ.154,227.

14.	ΝΟΜΟΣ υπ' αριθ.3043
της 21-21 Αυγ.2002 (ΦΕΚ Α΄192)
Ευθύνη του πωλητή για πραγματικά ελαττώματα και έλλειψη συνομολογημένων ιδιοτήτων, τροποποίηση διατάξεων του Κώδικα Πολιτικής Δικονομίας και άλλες συναφείς διατάξεις.
  ΄Αρθρ.1.-(Αντικαθίστανται τα άρθρ.534-537 και 540-561 Α.Κ. ανωτ.αριθ..1 και 9).
  2.Οι λέξεις "να απαιτήσει την αναστροφή της σύμβασης" της παρ.1 του άρθρ.689, "αναστροφής" της παρ.2 του ίδιου άρθρου και "αναστροφή" του άρθρ.690 του Αστικού Κώδικα αντικαθίστανται αντίστοιχα με τις λέξεις "να υπαναχωρήσει από τη σύμβαση", "υπαναχώρησης" και "υπαναχώρηση".
  ’ρθρ.2.-1.(Αντικαθίσταται το άρθρ.332 Α.Κ., ανωτ.αριθ..1 και 9).
  2..(Αντικαθίσταται η παρ.2 άρθρ.334 Α.Κ., ανωτ. 
αριθ..1 και 9).
  3.Τα άρθρ. 518, 538 και 582 του Αστικού Κώδικα καταργούνται.
  4..(Αντικαθίσταται το πρώτο εδάφιο άρθρ.583 Α.Κ., ανωτ.αριθ..1 και 9).
  
  
  
Σελ. 192,236(α)
Τεύχος 1349 Σελ. 66
  
  
’ρθρ.3.-.(Αντικαθίσταται ο τίτλος και οι παρ.3-5  άρθρ.5 Νόμ.2251/1994, τόμ.11 σελ.210,231).
  ’ρθρ.4.-Με τις διατάξεις του παρόντος κεφαλαίου προσαρμόζεται η ελληνική νομοθεσία στις διατάξεις της οδηγίας 1999/44/ΕΚ του Ευρωπαϊκού Κοινοβουλίου και του Συμβουλίου της 25ης Μαΐου 1999 "σχετικά με ορισμένες πτυχές της πώλησης και των εγγυήσεων καταναλωτικών αγαθών.
ΚΕΦΑΛΑΙΟ Β
ΤΡΟΠΟΠΟΙΗΣΗ ΔΙΑΤΑΞΕΩΝ ΤΟΥ ΚΩΔΙΚΑ ΠΟΛΙΤΙΚΗΣ ΔΙΚΟΝΟΜΙΑΣ
  ’ρθρ.5-13.-(Παρατίθενται στον τόμ.10 σελ.154,229).
  ’ρθρ.14.- Η ισχύς του νόμου αυτού αρχίζει από τη δημοσίευσή του στην Εφημερίδα της Κυβερνήσεως.



15.	ΝΟΜΟΣ υπ' αριθ. 3089
	της 20-23 Δεκ.2002 (ΦΕΚΑ΄327)
Ιατρική υποβοήθηση στην ανθρώπινη αναπαραγωγή.
  ΄Αρθρο πρώτο.-(Τίθεται νέο Κεφάλαιο ΄Ογδοο στη θέση των καταργημένων με το άρθρ.17 του Νόμ.1329/1983 άρθρ.1455-1460 του Α.Κ./, ανωτ.αριθ.1 και 9).
  ΄Αρθρο δεύτερο.-1.Το κεφάλαιο όγδοο του τέταρτου βιβλίου του Αστικού Κώδικα, που αναφέρεται στη συγγένεια (άρθρα 1463-1484), γίνεται κεφάλαιο ένατο (άρθρα 1461-1484). Τα άρθρα 1461 και 1462 του νέου αυτού κεφαλαίου τέθηκαν στη θέση των ταυτάριθμων καταργημένων με το άρθρο 17 του Ν. 1329/1983 άρθρων. 
  2.(Τίθεται άρθρ.1461 στον Α.Κ., ανωτ.αριθ.1 και 9).
  3.(Τίθεται άρθρ.1462 στον Α.Κ., ανωτ.αριθ.1 και 9).
  4.(Αντικαθίσταται το  άρθρ.1463 του Α.Κ., ανωτ.αριθ.1 και 9).
  5.(Αντικαθίσταται το άρθρ.1464 του Α.Κ., ανωτ.αριθ.1 και 9).
  6.(Αντικαθίσταται το άρθρ.1465 του Α.Κ., ανωτ.αριθ.1 και 9).
  7.(Αντικαθίσταται το άρθρ.1471 του Α.Κ., ανωτ.αριθ.1 και 9).
  8.(Αντικαθίσταται το άρθρ.1475 του Α.Κ., ανωτ.αριθ.1 και 9).
  9.(Αντικαθίσταται το άρθρ.1478 του Α.Κ., ανωτ.αριθ.1 και 9).
  10.(Αντικαθίσταται το άρθρ.1479 του Α.Κ., ανωτ.αριθ.1 και 9).
  ΄Αρθρο τρίτο.-1.(Αντικαθίσταται το άρθρ.1711 του Α.Κ., ανωτ.αριθ.1 και 9).
  2.(Αντικαθίσταται το άρθρ.1924 του Α.Κ., ανωτ.αριθ.1 και 9).
  ΄Αρθρο τέταρτο.-(Αντικαθίσταται το άρθρ.121 Εισ. Νόμου Α.Κ., κατωτ.σελ.193).
  ΄Αρθρο πέμπτο.-1.(Συμπληρώνεται η παρ. 1  άρθρ.614 του Κ.Πολ.Δικ.,τόμ.10 σελ.7 και 154,081).
  2.(Αντικαθίσταται το άρθρ.615 Κ.Πολ.Δικ.,τόμ.10 σελ.7 και 154,081).
  3.(Αντικαθίσταται το άρθρ.619 Κ.Πολ.Δικ.,τόμ.10 σελ.7 και 154,081).
  ΄Αρθρο΄Εκτο.-(Προστίθεται άρθρ.799 στον Κ.Πολ.Δικ.,τόμ.10 σελ.7 και 154,081).
  ΄Αρθρο΄Εβδομο.-(Προστίθεται  δεύτερο εδάφιο στην παρ.1 άρθρ.20 Νόμ.344/1976, κατωτ.σελ.238,03).
  
’ρθρο όγδοο.-Τα άρθρα 1458 και 1464 εφαρμόζονται μόνο στην περίπτωση που η αιτούσα και η κυοφόρος γυναίκα έχουν την κατοικία τους στην Ελλάδα.
  ’ρθρο ένατο.-Η ισχύς του νόμου αυτού αρχίζει από τη δημοσίευσή του στην Εφημερίδα της Κυβερνήσεως.






































(Μετά τη σελ.192,236(α) Σελ.192,237
Τεύχος 1396 Σελ. 35



ΘΕΜΑ
γ

Εισαγωγικός Νόμος
Αστικού Κώδικα


1.	Αναγκαστικός Νόμος υπ' αριθ. 2783/1941
Εισαγωγικός Νόμος του Αστικού Κώδικος.
  ΑΙΤΙΟΛΟΓΙΚΗ ΕΚΘΕΣΙΣ
  Επί του Εισαγωγικού Νόμου του Αστικού
Κώδικος.
  Προς
  την Α.Μ. τον Βασιλέα
  Μεγαλειότατε,
  Η Κυβέρνησις συνεπής προς την επαγγελίαν αυτής, ότι την έκδοσιν του Αστικού Κώδικος θα επηκολούθη η έκδοσις του Εισαγωγικού νόμου αυτού, δι' ου θα ορίζωνται αι καταργούμεναι διατάξεις αστικού δικαίου ημών, όσαι αντικαθίστανται δια των διατάξεων του Αστικού Κώδικος, και θα ρυθμίζωνται τα ζητήματα άτινα θέλουσι προκύψει κατά την μεταβατικήν περίοδον εκ των υφισταμένων παλαιών διατάξεων προ την νέαν και ενιαίαν δια την Χώραν πηγήν αστικού δικαίου, ην θα αποτελή ο Αστικός Κώδιξ της 15 Μαρτίου 1940, υποβάλλει ήδη εις την κύρωσιν της Υμετέρας Μεγαλειότητος τον Εισαγωγικόν Νόμον του Αστικού Κώδικος.
  Δια του Εισαγωγικού Νόμου του Αστικού Κώδικος συμπληρούται το έργον της προικίσεως της Χώρας ημών δια ενιαίου και κωδικοποιημένου Εθνικού Αστικού Δικαίου.
  Η συμπλήρωσις του έργου τούτου, όπερ γενεαί ολόκληροι της νεωτέρας ελευθέρας Ελλάδος επόθησαν, συντελεσθείσα κατά την σημερινήν εποχήν, καθ' ην η Ελλάς, μνήμων της ιστορίας της, και των ιδεών της, αίτινες έδωκαν και διετήρησαν επί μακρούς αιώνας τον πολιτισμόν της ανθρωπότητος, μάχεται τον υπέρ πάντων αγώνα - αγώνα δίκαιον του Ελληνικού Έθνους και στηρίζοντα δια μίαν ακόμη φοράν τα ηθικά και ευγενή αγαθά της ανθρωπίνης διανοίας και κοινωνίας, παρέχει μίαν εισέτι απόδειξιν ότι η Ελλάς είχεν αφοσιώσει την σκέψιν της εις ειρηνικήν εργασίαν κοινωνικής προόδου του Έθνους και αποτελεί συγχρόνως εν επί πλέον δείγμα της εθνικής πνευματικής και ψυχικής δυνάμεως. Πράγματι αι ηθικαί δυνάμεις του Έθνους ωδήγησαν πάντοτε τον Ελληνικόν κόσμον ακόμη και κατά τους χρόνους των πλέον σκιερών αιώνων, εις αγώνας υπέρ ανωτέρων ιδανικών, εις την οδόν του ηθικού καθήκοντος, της πνευματικής και δημιουργικής εργασίας και της ακάμπτου αμύνης υπέρ του δικαίου και της Εθνικής τιμής.
  Ως δε η επιτυχία έστεψε την ειρηνικήν εργασίαν του Έθνους, ούτως η Νίκη θα στέψη τον διεξαγόμενον υπό της Ελλάδος αγώνα υπέρ της υποστάσεως αυτής, υπέρ του δικαίου και της ελευθερίας, εις όφελος όχι μόνον του Έθνους ημών αλλά και ολοκλήρου της δοκιμαζομένης ανθρωπότητος.
  Μετά την Νίκην, το Έθνος, υπέρποτε, θα έχη ανάγκην να εργαθή όχι μόνον δια να επουλώση τας αδίκους πληγάς, 

ας αι άνομοι ενέργειαι του εχθρού δημιουργούσιν εις την Χώραν ημών, αλλά και δια να συνεχίση την πρόοδον του και τον προορισμόν αυτού, εν τω μέσω της διεθνούς κοινότητος, ον προορισμόν καθορίζει η τρισχιλιετής ιστορία των αγώνων του Έθνους υπέρ της δημιουργίας και διαφυλάξεως του πολιτισμού της ανθρωπότητος και υπέρ της επικρατήσεις ανωτέρων ιδανικών.
  Κατά την προσπάθειαν του Έθνους υπέρ της προόδου αυτού, απαραίτητος κατέστη η ύπαρξις και ισχύς του Αστικού Κώδικος, περιλαμβάνοντος σαφείς και ασφαλείς κανόνας δικαίου και ενιαίους δι' ολόκληρον την Χώραν, ον η Κυβέρνησις, υπό την σκέπην της Υμετέρας Μεγαλειότητος, ηυτύχησε να παραδώση εις την Ελληνικήν Κοινωνίαν την 15ην Μαρτίου 1940.
  Δεν είναι ίσως άσκοπον να σημειώσωμεν, ότι η εμπόλεμος κατάστασις, εις ην εύρηται η Χώρα ημών, δεν εμποδίζει την έναρξιν της ισχύος του Αστικού Κώδικος κατά την αρχικώς ορισθείσαν χρονολογίαν, ήτοι κατά την 1 Ιουλίου 1941. Ο Αστικός Κώδιξ, πλην ωρισμένων διατάξεων αυτού, δεν εισάγει νέον δίκαιον, αλλ' αποτελεί κυρίως κωδικοποίησιν των αρχών και κανόνων του Εθνικού δικαίου ημών. Εξ άλλου ο Αστικός Κώδιξ ημών, αρχόμενος ισχύων κατά μίαν ιστορικήν δια την Χώραν ημών εποχήν, όχι μόνο θα ικανοποιήση θεμελιώδη ανάγκην του εν κοινότητι εθνικού βίου, αλλά συγχρόνως θα αποτελέση σημαντικόν παράγοντα εν τη προβλεπομένη ευτυχεί ανελίξει των Εθνικών και κοινωνικών πραγμάτων ημών.
  Ο εις την κύρωσιν της Υμετέρας Μεγαλειότητος υποβαλλόμενος Εισαγωγικός Νόμος του Αστικού Κώδικος, συνταχθείς εν προσχεδίω υπό του καθηγητού και ακαδημαϊκού κ. Γ. Μπαλή, μέλους της παρά τη Διευθύνσει Μελετών του Υπουργείου Δικαιοσύνης Νομοπαρασκευαστικής Επιτροπής, εκοινοποιήθη δια της από 20 Μαΐου 1940 εγκυκλίου ημών προς τας δικαστικάς αρχάς και τους δικηγορικούς συλλόγους του Κράτους, μετά δε την συγκέντρωσιν και επεξεργασίαν των επ' αυτού παρατηρήσεων, διετυπώθη νυν εις το προκείμενον οριστικόν σχέδιον νόμου αποτελούμενον εκ δύο κεφαλαίων.
  Το πρώτον κεφάλαιον, αποτελούμενον εξ 102 άρθρων, περιλαμβάνει τας διατάξεις δι' ων ρυθμίζονται τα της μεταβάσεως εκ του κειμένου Αστικού δικαίου εις τας νέας διατάξεις ας περιλαμβάνει ο Αστικός Κώδιξ, ιδία δε καθορίζει ποίαι αι καταργούμεναι διατάξεις αστικού δικαίου. Δυνάμει διατάξεων του Εισαγωγικού Νόμου διατηρούνται εν ισχύϊ και μετά την Εισαγωγήν του Αστικού Κώδικος ωρισμέναι κατά ταύτην υφισταμέναι ειδικαί διατάξεις Αστικού δικαίου περιλαμβανόμεναι εις διοικητικούς νόμους. Τούτο εκρίθη σκόπιμον αφ' ενός μεν διότι αι διατάξεις αύται εθεσπίθησαν εξ ειδικών λόγων, αφ' ετέρου δε ίνα μη επέλθη απότομος διαταραχή εν τη ειδική ρυθμίσει ταύτη. Εις την διοίκησιν όμως επιβάλλεται όπως συν τω χρόνω προβή εις την προσαρμογήν των ειδικών διατάξεων
  
Σελ. 193

τούτων αστικού δικαίου προς τον όλον πλαίσιον του αστικού δικαίου του Κώδικος χάριν της βαθμιαίας επιτεύξεως της ενιαίας ρυθμίσεως των ζητημάτων των αναγομένων εις το αστικόν δίκαιον, ως επίσης επιβεβλημένον είναι όπως εν τω μέλλοντι αποφεύγηται μετά πάσης επιμελείας πάσα ειδική ρύθμισις θεμάτων αναγομένων εις το αστικόν δίκαιον, κατά παρέκβασιν των κανόνων και αρχών ας καθιερεί ο Αστικός Κώδιξ, έστω και αν ταύτα αφορώσιν εις σχέσεις του Δημοσίου ή οργανισμών δημοσίου δικαίου. Η επίτευξις ενότητος αστικού δικαίου αποτελεί ανάγκην μεγίστης θεωρητικής και πρακτικής σημασίας, εις την ταχείαν ικανοποίησιν της οποίας δέον μετ' ενδιαφέροντος και επιμελείας να αποβλέψη η νομοθεσία και η διοίκησις της Χώρας.
  Επίσης δια των διατάξεων του Κώδικος τόσον των αναγομένων εις το ουσιαστικόν αστικόν δίκαιον όσον και των αναγομένων εις το ιδιωτικόν διεθνές δίκαιον δεν θίγονται τοιαύται διατάξεις υφιστάμεναι και περιλαμβανόμεναι εις νόμους εκδοθέντας εις εκπλήρωσιν υποχρεώσεως της Χώρας αναληφθείσης δυνάμει διεθνών συμβάσεων.
  Ιστορικήν και εθνικήν δια την Χώραν ημών κέκτηνται σημασίαν αι διατάξεις του Εισαγωγικού Νόμου δυνάμει των οποίων καταργούνται ο Ιόνιος Αστικός Κώδιξ, ο Αστικός Κώδιξ της Κρήτης και ο Αστικός Κώδιξ της Σάμου, ως και οι τροποποιούντες τούτους νόμοι, επιτυγχανομένης ούτω της εν τη Χώρα ημών ενότητος αστικού δικαίου.
  Ως ευνόητον, ο Αστικός Κώδιξ, ρυθμίζων τας σχέσεις του αστικού δικαίου, δεν θίγει κατ' αρχήν θέματα αναγόμενα εις το εμπορικόν δίκαιον ή εις έτερον κλάδον του ιδιωτικού δικαίου, εφ' όσον, φυσικά εν τω Αστικώ Κώδικι και Εισαγωγικώ Νόμω αυτού δεν γίνεται ρητή ρύθμισις τοιούτων θεμάτων.
  Το δεύτερον κεφάλαιον του Εισαγωγικού Νόμου του Αστικού Κώδικος αποτελείται εξ 25 άρθρων. Εν τω κεφαλαίω τούτω περιλαμβάνονται ουσιαστικαί διατάξεις ρυθμιστικαί ωρισμένων θεμάτων, σχετικών προς τους εν τω Κώδικι θεσμούς και των οποίων η νομοθέτησις εκρίθη αναγκαία χάριν της αρτιωτέρας εφαρμογής του Κώδικος. Αι ουσιαστικαί αύται διατάξεις του Εισαγωγικού Νόμου καταργούσι και αύται συμφώνως προς το άρθρον 1 αυτού, τα προς αυτάς αντικειμένας ή εις τα υπ' αυτών ρυθμιζόμενα θέματα αναγομένας διατάξεις του μέχρι τούδε ισχύοντος δικαίου.
  Μεταξύ των κυριοτέρων ουσιαστικών διατάξεων του Εισαγωγικού Νόμου τυγχάνουσιν αι διατάξεις αι ρυθμίζουσαι τα της αστικής ευθύνης του Δημοσίου εν τη κυριαρχική αυτού δράσει δια των υπαλλήλων των ενασκούντων εμπεπιστευμένην αυτοίς δημοσίαν εξουσίαν. Η ευθύνη αύτη του Δημοσίου γεννάται εάν η δια της πράξεως ή παραλείψεως του υπαλλήλου παραβιασθείσα διάταξις νόμου δεν αφορά κυρίως το γενικόν συμφέρον. Η επιεικής ρύθμισις της αστικής ευθύνης του Δημοσίου εν τη κυριαρχική δράσει αυτού δια των δημοσίων υπαλλήλων εκρίθη αναγκαία προς μείζονα προστασίαν του Δημοσίου. Πλην εν τω σημείω τούτω θα απαιτηθή όπως η νομοθετική και διοικητική εξουσία μεριμνήσωσι δια την συν τω χρόνω επαύξησιν της ευθύνης του Δημοσίου δια πάσαν βλάβην απότοκον πράξεως ή παραλείψεως οφειλομένης ενεργείας των κρατικών οργάνων, τούτο δε χάριν της μείζονος προστασίας των δικαιωμάτων του πολίτου και της επαυξήσεως του αισθήματος της ευθύνης των δημοσίων οργάνων έναντι της κοινωνίας ως τούτο αρμόζει εις πάσαν ευνομουμένην πολιτείαν.
  Ουσιαστικαί επίσης διατάξεις γενικού ενδιαφέροντος είναι αι ρυθμίζουσαι τα ζητήματα του τόκου και του 
  
  
Σελ. 194
  

ανατοκισμού εν ταις αστικαίς και εμπορικαίς συναλλαγαίς εν γένει ως και ειδικώς επί αλληλοχρέου λογαριασμού υπό ευρείαν έννοιαν εις ην περιλαμβάνονται και οι λεγόμεναι τρεχούμενοι ή ανοικτοί λογαριασμοί.
  Ακροτελεύτιον άρθρον του Εισαγωγικού Νόμου του Αστικού Κώδικος ορίζει την έναρξιν της ισχύος τούτου την 1 Ιουλίου 1941, συμπίπτουσαν προς την έναρξιν της ισχύος του Αστικού Κώδικος.
  Εν Αθήναις τη 20 Δεκεμβρίου 1940.
  ΚΕΦΑΛΑΙΟΝ ΠΡΩΤΟΝ.
  ΜΕΤΑΒΑΤΙΚΑΙ ΔΙΑΤΑΞΕΙΣ
  ’ρθρον 1
  Από της ενάρξεως της ισχύος (εισαγωγής) του Αστικού Κώδικος καταργούνται πάσαι αι διατάξεις νόμων ή γενικών ή τοπικών εθίμων αι αντικείμεναι εις τας διατάξεις αυτού ή του παρόντος νόμου ή αναγόμεναι εις θέματα ρυθμιζόμενα υπό τούτων.
  ’ρθρον 2
  Δια της εισαγωγής του Αστικού Κώδικος δεν επηρεάζεται η ισχύς διατάξεων αστικού δικαίου, ή ιδιωτικού διεθνούς δικαίου στηριζομένων εις διεθνείς συμβάσεις, ως και διατάξεων περί δικαιοστασίων ή ενοικιοστασίων.
  ’ρθρον 3
  Καθ' ας περιπτώσεις εν τη ισχυούση νομοθεσία γίνεται παραπομπή εις διατάξεις καταργουμένας υπό του παρόντος νόμου, εφαρμόζονται αντί των καταργηθεισών αι αντίστοιχοι διατάξεις του Αστικού Κώδικος.
  ’ρθρον 4
  Καθ' ας περιπτώσεις αι διατάξεις του Αστικού Κώδικος ή του παρόντος νόμου εφαρμόζονται και επί των προς της εισαγωγής αυτού γεγονότων ή σχέσεων, δεν επηρεάζονται εκ της τοιαύτης εφαρμογής τα τελεσιδίκως ή δια συμβιβασμού λυθέντα.
  ’ρθρον 5
  Καταργούνται δια της εισαγωγής του Αστικού Κώδικος ειδικώτερον:
  1)Το Διάταγμα της 23ης Φεβρουαρίου /7ης Μαρτίου 1835 "περί πολιτικού νόμου".
  2)Ο Ιόνιος Αστικός Κώδιξ και οι τροποποιούντες αυτόν νόμοι.
  3)Ο Αστικός Κώδιξ της Κρήτης και οι τροποποιούντες αυτόν νόμοι.
  4)Τα άρθρα 8 και 9 του εν Κρήτη ισχύοντος υπ' αριθ. 10 νόμου της 26ης Μαΐου 1899 περί εισαγωγής δικαστικής νομοθεσίας.
  5)Αι κατά την εισαγωγήν του Αστικού Κώδικος ισχύουσαι διατάξεις της εν Κρήτη "Δικονομίας επί οικογενειακών και κληρονομικών δικαίων των εν Κρήτη Χριστιανών κλπ." της 16 Απριλίου 1880.
  6)Ο Αστικός Κώδιξ της Σάμου και οι τροποποιούντες αυτόν νόμοι.
  7)Τα άρθρα 1 έως 13 και 91 έως 94 του νόμου Τ?Α' της 29 Οκτωβρίου /15 Νοεμβρίου 1856.
  8)Τα άρθρα 2 έως 3 του νόμου 147 της 5 Ιανουαρίου /1 Φεβρουαρίου 1914 "περί της ταις προσαρτωμέναις χώραις εφαρμοστέας νομοθεσίας κλπ.".

  
’ρθρον 6
  Καταργείται δια της εισαγωγής του Αστικού Κώδικος το άρθρον 4 του νόμου 147 της 5 Ιανουαρίου 1914 ως προς τους έλληνας ισραηλίτας ως και η επί των ελλήνων ισραηλιτών δικαιοδοσία των θρησκευτικών αυτών αρχών ή δικαστηρίων επί των υποθέσεων, περί ων προβλέπουσι τα άρθρα 12 και 13 του Ν. 2456 της 27 Ιουλίου/2 Αυγούστου 1920 "περί ισραηλιτικών κοινοτήτων", ως ταύτα ετροποποιήθησαν δια μεταγενεστέρων νόμων, των ελλήνων ισραηλιτών διεπομένων εφεξής υπό του κοινού δικαίου. Αλλ' αι κατά την δημοσίευσιν του παρόντος νόμου εκκρεμείς δίκαι ενώπιον των ισραηλιτικών θρησκευτικών αρχών ή δικαστηρίων επί υποθέσεων των καταργουμένων διατάξεων συνεχίζονται ενώπιον αυτών συμφώνως προς τας καταργουμένας διατάξεις ταύτας.
  ’ρθρον 7
  Καταργούνται από της εισαγωγής του Αστικού Κώδικος:
  1)Τα άρθρα 27, 28, 81 έως 88, 410, 411 και 1088 της Πολιτικής Δικονομίας.
  2)Το άρθρον 2 εδ. 4 και 5 ως και το άρθρον 3 του νόμου 3222 της 28 Αυγούστου 1924 "περί καταργήσεως του άρθρου 686 της Πολιτικής Δικονομίας".
  3)Τα άρθρα 27, 28, 86 έως 93 και 550 της Κρητικής Πολιτικής Δικονομίας.
  ’ρθρον 8
  Καταργείται δια της εισαγωγής του Αστικού Κώδικος το άρθρον 100 του Εμπορικού Νόμου.(*)
  ’ρθρον 9
  Διατηρούνται εν ισχύϊ αι κατά την εισαγωγήν του Αστικού Κώδικος ισχύουσαι ειδικαί διατάξεις αι αφορώσαι εις περιορισμούς της παρ' αλλοδαπών φυσικών ή νομικών προσώπων κτήσεως ή ασκήσεως αστικών δικαιωμάτων εν τη  ημεδαπή.
  Καταργείται από της εισαγωγής του Αστικού Κώδικος ο νόμος ΧΠΑ΄ της 10/12 Αυγούστου 1861 "περί αναγνωρίσεως των γαλλικών ανωνύμων εταιριών εν Ελλάδι", ως ετροποποιήθη δια του νόμου ΚΑ΄ της 13/17 Μαρτίου 1881.
  

(*)Το άρθρον τούτο του Εμπορικού Νόμου αναφέρεται εις το εν τη Εφημερίδι της Κυβερνήσεως δημοσιευθέν κείμενον του Εισαγωγικού Νόμου υπό τον αριθμόν 100 ον είχε εν τω Εμπορικώ Νόμω προ της δια του Β.Δ. της 16/17 Ιουνίου 1910 αναδημοσιεύσεως του κειμένου του Εμπορικού Νόμου. Μετά την αναδημοσίευσιν το άρθρον 100 φέρεται ως 99 (100), τούτο δε το άρθρον νοείται καταργούμενον δια του Εισαγωγικού Νόμου.
  
’ρθρον 10
  Καταργείται δια της εισαγωγής του Αστικού Κώδικος ο νόμος 292 της 27/29 Σεπτεμβρίου 1914 "περί αφανείας".
  Ο υπό το κράτος του άρθρου 18 του νόμου τούτου διωρισμένος κηδεμών θεωρείται ως επίτροπος απόντος και ισχύουσιν ως προς αυτόν αι διατάξεις των άρθρων 1701 έως 1704 του Κώδικος.
’ρθρον 11
  Η προ της εισαγωγής του Αστικού Κώδικος αρξαμένη διαδικασία περί κηρύξεως αφανείας συνεχίζεται και περατούται κατά τας οικείας διατάξεις του Κώδικος.
  Το τεκμήριον του άρθρου 38 του Κώδικος δεν έχει εφαρμογήν επί των προ της εισαγωγής αυτού αποβιώσεων. Αύται διέπονται ως προς τούτο υπό του μέχρι τούδε δικαίου.
’ρθρον 12
  Καταργούνται δια της εισαγωγής του Αστικού Κώδικος τα άρθρα 1 έως 11, 24 έως 28, 31, 34 έως 38 του νόμου 281 της 21/25 Ιουνίου 1914 "περί σωματείων" ως και οι τροποποιούντες τας διατάξεις ταύτας νόμοι. Κατά τα λοιπά διατηρούνται εν ισχύϊ αι διατάξεις αυτού, ως και οι ειδικοί νόμοι και διατάξεις περί παντός είδους επαγγελματικών και αλληλοβοηθητικών σωματείων, ως επίσης νόμοι ή διατάξεις περί ειδικών νομικών προσώπων και ιδία συνεταιρισμών και επιμελητηρίων. Διατηρείται ομοίως εν ισχύϊ ο Αναγκ. Νόμος 2189 του 1940 "περί σωματείων των ειδικώς ανεγνωρισμένων ως φιλανθρωπικών κλπ.".
  ’ρθρον 13
  Τα κατά την εισαγωγήν του Αστικού Κώδικος νομίμως συνεστηκότα νομικά πρόσωπα εξακολουθούσιν υφιστάμενα, ως προς δε την ικανότητα και την διοίκησιν ή λειτουργίαν ισχύουσιν επ' αυτών αι περί τούτου διατάξεις του Κώδικος.
  Σύμφωνα με το άρθρ.33 του Νόμ.2731/5-5 Ιουλ.1999, (ΦΕΚ Α΄138), τόμ.13Β σελ.851 ορίστηκε ότι: Στα νομικά πρόσωπα που έχουν διατηρηθεί σε ισχύ με το άρθρ.13 Εισ.Ν.Α.Κ., συμπεριλαμβάνονται και τα προ της 23.2.1946 συσταθέντα ή λειτουργούντα καθιδρύματα της Καθολικής Εκκλησίας στην Ελλάδα.
’ρθρον 14
  Διατηρούνται εν ισχύϊ και μετά την εισαγωγήν του Αστικού Κώδικος οι νόμοι περί πνευματικής ιδιοκτησίας και συγγραφικών δικαιωμάτων επί θεατρικών έργων ως και περί δικαιώματος ευρεσιτεχνίας.
  
 (Αντί για τη σελ.195) Σελ 195(α)
Τεύχος 1349 Σελ. 67
  
’ρθρον 15
  Διατηρούνται εν ισχύϊ και μετά την εισαγωγήν του Αστικού Κώδικος οι κατά την εισαγωγήν αυτού υφιστάμενοι ειδικοί νόμοι περί απαγορεύσεως εμπραγμάτων δικαιοπραξιών επί ακινήτων, ως και περί κυρώσεως ή ρυθμίσεως "ανωμάλων δικαιοπραξιών" επί ακινήτων.
  ’ρθρον 16
  Η διάταξις του άρθρου 179 του Αστικού Κώδικος εφαρμόζεται και επί των προ της εισαγωγής αυτού καταρτισθεισών δικαιοπραξιών.
  ’ρθρον 17
  Καταργούνται δια της εισαγωγής του Αστικού Κώδικος οι νόμοι ΓΥΛΓ΄ της 27/30 Νοεμβρίου 1909 "περί βραχυπροθέσμων παραγραφών", ΓΧΞ΄ της 24/26 Μαρτίου 1910 "περί τροποποιήσεως και συμπληρώσεως των περί παραγραφής διατάξεων του ισχύοντος δικαίου" και ΓΜΓ΄ της 2/2 Δεκεμβρίου 1911 "περί παρατάσεως του χρόνου της διετούς παραγραφής του άρθρου 9 του νόμου ΓΥΛΓ΄ του έτους 1909 περί βραχυπροθέσμων παραγραφών" ως και πάσα άλλη γενική ή ειδική διάταξις αστικού δικαίου περί παραγραφής υφισταμένη κατά την εισαγωγήν του κώδικος. Διατηρούνται όμως εν ισχύϊ διατάξεις περί παραγραφής αφορώσαι ειδικώς το δημόσιον ή άλλα νομικά πρόσωπα δημοσίου δικαίου, δια τα οποία έχει επεκταθή η εφαρμογή των περί παραγραφής διατάξεων των αφορωσών το δημόσιον.
  ’ρθρον 18
  Αι περί παραγραφής διατάξεις του Αστικού Κώδικος εφαρμόζονται και επί γεγεννημένων μεν αλλά μήπω κατά την εισαγωγήν αυτού παραγραφεισών αξιώσεων. Η έναρξις όμως, η αναστολή και η διακοπή της παραγραφής κρίνεται ως προς τον προ της εισαγωγής του Κώδικος χρόνον κατά το μέχρι τούδε δίκαιον.
  Εάν ο χρόνος της παραγραφής του Κώδικος είναι βραχύτερος από τον του μέχρι τούδε δικαίου, από της εισαγωγής του Κώδικος υπολογίζεται ο βραχύτερος, άρχεται δε από ταύτης. Εν η περιπτώσει όμως ο του μέχρι τούδε δικαίου χρόνος παραγραφής συμπληρούται ενωρίτερον του εν τω Κώδικι οριζομένου βραχυτέρου, η παραγραφή συμπληρούται άμα τη παρελεύσι του χρόνου του μέχρι τούδε δικαίου.
’ρθρον 19
  Η διάταξις του άρθρου 281 του Αστικού Κώδικος εφαρμόζεται και επί των προ της εισαγωγής αυτού γεγονότων και σχέσεων.
  
  
Σελ 196(α)
Τεύχος 1349 Σελ. 68
  
’ρθρον 20
  Διατηρούνται εν ισχύϊ και μετά την εισαγωγήν του Αστικού Κώδικος οι νόμοι περί οφειλών ή πληρωμών εις ξένον νόμισμα ή συνάλλαγμα και εν γένει οι νόμοι σκοπούντες την προστασίαν του εθνικού νομίσματος.
  ’ρθρον 21
  Καταργούνται δια της εισαγωγής του Αστικού Κώδικος:
  1)Ο νόμος ΞΕ΄ της 22/25 Μαΐου 1882 "περί τόκου υπερημερίας", ως ετροποποιήθη.
  2)Τα νομοθετικά διατάγματα της 4/9 Σεπτεμβρίου 1925 και της 11/17 Αυγούστου 1926 περί τόκου, επκυρωθέντα υπό του νόμου 3849 της 4/6 Φεβρουαρίου 1929, ως και το άρθρον 2 του νόμου τούτου.
  3)Ο νόμος 5108 της 10 Ιανουαρίου/16 Ιουλίου 1931 "περί τροποποιήσεως των περί νομίμου και συμβατικού τόκου διατάξεων"
  .
  ’ρθρον 22
  Καταργείται από της εισαγωγής του Αστικού Κώδικος το άρθρον 1 του Ν. ΓΩΛΖ΄ της 23/25 Ιουλίου 1911 "περί συμβατικού τόκου, τοκογλυφίας κλπ.", το δε άρθρον 3 αυτού αντικαθίσταται ούτω:
  "Οσάκις ο περί τοκογλυφίας ή αισχροκερδείας ισχυρισμός δεν αποδεικνύεται εγγράφως ή δι' όρκου, επαγομένου αντί πάσης άλλης αποδείξεως, το δικαστήριον δύναται να παραπέμψη τον ισχυρισμόν τούτον εις ιδιαιτέραν συζήτησιν, εφαρμοζομένων αναλόγως των διατάξεων του άρθρου 729 εδ. γ΄ της Πολιτικής Δικονομίας, ως ετροποποιήθη. Προς απόδειξιν του περί τοκογλυφίας ή αισχροκερδείας ισχυρισμού επιτρέπονται και μάρτυρες".
  Κατά τα λοιπά διατηρούνται εν ισχύϊ και μετά την εισαγωγήν του Κώδικος αι διατάξεις του νόμου τούτου, ως ετροποποιήθησαν δια μεταγενεστέρων νόμων.
  ’ρθρον 23
  Διατηρείται εν ισχύϊ και μετά την εισαγωγήν του Αστικού Κώδικος ο περί αγροτικών χρεών νόμος 677 του 1937 και ειδικώς το άρθρον 14 αυτού περί ποσοστού του τόκου, ως ούτος ετροποποιήθη ή ηρμηνεύθη αυθεντικώς.
  
’ρθρον 24
  Ενοχαί εξ οιουδήποτε λόγου, των οποίων τα παραγωγικά γεγονότα συνετελέσθησαν προ της εισαγωγής του Αστικού Κώδικος, διέπονται και μετά την εισαγωγήν τούτου υπό του μέχρι τούδε δικαίου, ιδίως ως προς την γένεσιν, το περιεχόμενον, την έκτασιν, την ενέργειαν και τα αποτελέσματα, την υπερημερίαν του οφειλέτου ή του δανειστού, το δικαίωμα υπανασχωρήσεως, την επί της συμβάσεως επίδρασιν της απροόπτου μεταβολής των συνθηκών, την αδυναμίαν της παροχής και το πταίσμα ως και τα αποδεικτικά μέσα.
  Η διάταξις αύτη έχει εφαρμογήν και επί ενοχών εκ δικαιοπραξίας υπό αναβλητικήν αίρεσιν ή προθεσμίαν πληρουμένην μετά την εισαγωγήν του Κώδικος.
  ’ρθρον 25
  Γεγονότα αποσβεστικά των εν τω προηγουμένω άρθρω ενοχών, εάν συνετελέσθησαν υπό το κράτος του Κώδικος, διέπονται υπό των διατάξεων τούτου. Το αυτό εφαρμόζεται και δια την εκχώρησιν τοιούτων ενοχών ή αναδοχήν χρέους εκ τοιούτων ενοχών.
  Αποσβεστικός λόγος της ενοχής ειδικώς εν τη δικαιοπραξία οριζόμενος διέπεται υπό του μέχρι τούδε δικαίου και αν έτι τα γεγονότα αυτού συνετελέσθησαν υπό το νέον δίκαιον.
  ’ρθρον 26
  Η διάταξις του άρθρου 409 του Αστικού Κώδικος εφαρμόζεται και επί των προ της εισαγωγής αυτού καταρτισθεισών συμβάσεων.
  ’ρθρον 27
  Διατηρούνται εν ισχύϊ και μετά την εισαγωγήν του Αστικού Κώδικος διατάξεις νεωτέρων ειδικών νόμων απαγορεύουσαι ή περιορίζουσαι ή κατ' εξαίρεσιν επιτρέπουσαι την εκχώρησιν απαιτήσεων, περιλαμβανομένων και των μισθών, ημερομισθίων, συντάξεων, μερισμάτων ή παντός είδους βοηθημάτων δημοσίων, κοινοτικών ή ιδιωτικών υπαλλήλων.
  ’ρθρον 28
  Η διάταξις του άρθρου 464 του Αστικού Κώδικος εφαρμόζεται και επί των προ της εισαγωγής τούτου εκχωρήσεων.
  ’ρθρον 29
  Καθ' ας περιπτώσεις εν τη ισχυούση νομοθεσία ή εν δικαιοπραξίαις απαντά ο όρος συνενοχή ή αλληλέγγυος ενοχή, από της εισαγωγής του Αστικού Κώδικος νοείται εις τας υπό τούτου διεπομένας εννόμους σχέσεις ή εις ολόκληρον ενοχή του Κώδικος.
  ’ρθρον 30
  Καταργείται δια της εισαγωγής του Αστικού Κώδικος, δια τας υπό Κώδικος διεπομένας εννόμους σχέσεις, το άρθρον 867 εδ. 5 της Πολιτικής Δικονομίας.
  
’ρθρον 31
  Καταργείται δια της εισαγωγής του Αστικού Κώδικος η διάταξις του άρθρου 45 του περί χαρτοσήμου νόμου.
  ’ρθρον 32
  Διατηρούνται εν ισχύϊ και μετά την εισαγωγήν του Αστικού Κώδικος διατάξεις νεωτέρων ειδικών νόμων απαγορεύουσαι ή περιορίζουσαι τας δωρεάς.
  ’ρθρον 33
  Διατηρούνται εν ισχύϊ και μετά την εισαγωγήν του Αστικού Κώδικος νεώτεροι ειδικοί νόμοι καθορίζοντες ίδιον τύπον, ή ιδίους όρους και περιορισμούς της πωλήσεως ωρισμένων ειδών.
  ’ρθρον 34
  Διατηρούνται εν ισχύϊ και μετά την εισαγωγήν του Αστικού Κώδικος διατάξεις νεωτέρων ειδικών νόμων περί μισθώσεως πραγμάτων ωρισμένης κατηγορίας ή προς ωρισμένην χρήσιν.
  ’ρθρον 35
  Καταργούνται δια της εισαγωγής του Αστικού Κώδικος:
  1)Τα εδάφια 4 και 6 του άρθρου 941 της Πολιτικής Δικονομίας, ως και το εδάφιον 2 του άρθρου 1034 αυτής, εφ' όσον αναφέρεται εις ταύτα.
  2)Το εδάφιον β΄ του άρθρου 381 της Κρητικής Πολιτικής Δικονομίας του έτους 1880, ως και το εδ. 2 του άρθρου 781 της Κρητικής Πολιτ. Δικονομίας εφ' όσον αναφέρεται εις αυτό.
  ’ρθρον 36
  Η μετά την εισαγωγήν του Αστικού Κώδικος σιωπηρά ανανέωσις προϋφισταμένης μισθώσεως πράγματος ή εργασίας ως και η ούτω χωρούσα αναμίσθωσις διέπονται υπό των διατάξεων του Κώδικος.
  ’ρθρον 37
  Επί μισθώσεως πράγματος ακινήτου συνομολογηθείσης προ της εισαγωγής του Αστικού Κώδικος η μετά την εισαγωγήν τούτου εκποίησις του μισθίου ή επιβάρυνσις δι' εμπραγμάτου δικαιώματος διέπεται υπό των διατάξεων των άρθρων 614 έως 617 του Κώδικος, διατηρουμένων των περαιτέρω εκ του μέχρι τούδε δικαίου δικαιωμάτων του μισθωτού.
  
  
  
  
  
(Μετά τη σελ.196(α) Σελ. 196,01
Τεύχος 1349 Σελ. 69
  

’ρθρον 38
  Διατηρούνται εν ισχύϊ και μετά την εισαγωγήν του Αστικού Κώδικος πάντες οι νόμοι και τα διατάγματα περί συλλογικών συμβάσεων εργασίας, περί της καταγγελίας συμβάσεως εργασίας ιδιωτικών υπαλλήλων, εργατών, υπηρετών, τεχνιτών, περί της πληρωμής ή κρατήσεων των μισθών και ημερομισθίων αυτών, περί ωρών και χρονικών ορίων εργασίας, περί κυριακής αναπαύσεως, περί εργατικών ατυχημάτων, περί ασφαλείας και υγιεινής των εργαζομένων, περί της θέσεως αυτών εν περιπτώσει επιστρατεύσεως, ή άλλοι ειδικοί νόμοι αφορώντες εις την σύμβασιν εργασίας.
  Αι διατάξεις των άρθρων 588, 610, 660 έως 664, 670 του Αστικού Κώδικος εφαρμόζονται και επί των προ της εισαγωγής τούτου συνομολογηθεισών συμβάσεων εργασίας.
  ’ρθρον 39
  Διατηρούνται εν ισχύϊ και μετά την εισαγωγήν του Αστικού Κώδικος αι κατά την εισαγωγήν τούτου υφιστάμεναι διατάξεις περί εκτελέσεως δημοσίων, λιμενικών, δημοτικών ή κοινοτικών έργων.
  ’ρθρον 40
  Διατηρούνται εν ισχύϊ και μετά την εισαγωγήν του Αστικού Κώδικος οι νόμοι 3505 της 24 Απριλίου/2 Μαΐου 1928, 4487 της 5/10 Μαρτίου 1930 και 5717 της 21/29 Σεπτεμβρίου 1932 περί μεσιτών, ως ετροποποιήθησαν δια μεταγενεστέρων νόμων, ως και αι ειδικαί διατάξεις περί χρηματιστηριακής μεσιτείας και ο νόμος 5227 της 26 Ιουλίου/26 Αυγούστου 1931 "περί μεσαζόντων".
  Η διάταξις του άρθρου 707 του Αστικού Κώδικος εφαρμόζεται και επί των προ της εισαγωγής τούτου συνομολογηθεισών συμβάσεων μεσιτείας.
  ’ρθρον 41
  Καταργούνται δια της εισαγωγής του Αστικού Κώδικος τα άρθρα 15, 16, 19 έως 24 και 69 έως 75 του νομοθετικού διατάγματος της 17 Ιουλίου/13 Αυγούστου 1923 "περί ειδικών διατάξεων επί ανωνύμων εταιρειών", και τα λοιπά διατηρουμένου τούτου εν ισχύϊ.
  Καταργείται το άρθρον 1 του Ν.Δ. της 28 Απριλίου/7 Μαΐου 1923 περί μεταρρυθμίσεως διατάξεων περί εταιριών, ως τούτο μετερρυθμίσθη δια του Αναγκ. Ν. 2612 του 1940.
  Η ισχύς των περί ανωνύμων μετοχών διατάξεων του νόμου περί ανωνύμων εταιριών ουδαμώς επηρεάζεται εκ της εισαγωγής του Κώδικος.
  ’ρθρον 42
  Η διάταξις του άρθρου 766 του Αστικού Κώδικος εφαρμόζεται και επί των προ της εισαγωγής τούτου συσταθεισών εταιριών.
’ρθρον 43
  Επί κοινωνίας κατ' ιδανικά μέρη, υφισταμένης κατά την εισαγωγήν του Αστικού Κώδικος εφαρμόζονται από της εισαγωγής τούτου αι διατάξεις του Κώδικος.
  ’ρθρον 44
  Καταργούνται δια της εισαγωγής του Αστικού Κώδικος τα άρθρα 1 έως 4 του νόμου 5205 της 23/28 Ιουλίου 1931 "περί ευθύνης και προστασίας των ξενοδόχων".
  ’ρθρον 45
  Από της εισαγωγής του Αστικού Κώδικος αι διατάξεις των άρθρων 894 έως 896, 898 και 900 εδ. α΄ αυτού εφαρμόζονται και επί ανωνύμων χρεωγράφων εκδοθέντων προ της εισαγωγής τούτου. Η παραγραφή όμως των εκ τοιούτων χρεωγράφων αξιώσεων διέπεται υπό του μέχρι τούδε δικαίου.
  ’ρθρον 46
  Η εν τω άρθρω 895 του Αστικού Κώδικος διαδικασία θέλει κανονισθή δι' ειδικού νόμου.
  
’ρθρον 47
  Διατηρούνται εν ισχύϊ και μετά την εισαγωγήν του Αστικού Κώδικος νεώτεροι ειδικοί νόμοι ή διατάξεις καθιερούσαι ευθύνην προς αποζημίωσιν ένεκα πράξεως ή παραλείψεως, ή κανονίζουσαι ίδιον τρόπον ή ιδίους όρους προς αποζημίωσιν.
  ’ρθρον 48
  Καταργούνται δια της εισαγωγής του Αστικού Κώδικος τα άρθρα 1 και 2 του νόμου 1699 της 24 Δεκεμβρίου 1918/12 Ιανουαρίου 1919 "περί ικανοποιήσεως του αδικηθέντος κλπ." ως προς τας μετά την εισαγωγήν τούτου πραττομένας κολασίμους πράξεις.
  ’ρθρον 49
  Καταργείται δια της εισαγωγής του Αστικού Κώδικος ο νόμος "περί διακρίσεως κτημάτων" της 21 Ιουνίου/10 Ιουλίου 1837, ως και ο νόμος 1339 της 18/28 Απριλίου 1918 "περί ευρέσεως απολωλότων".
  ’ρθρον 50
  Η κατά την εισαγωγήν του Αστικού Κώδικος υφισταμένη νομή ή οιονεί νομή ή κατοχή διέπεται εφεξής, όσον αφορά εις τα μετέπειτα έννομα αποτελέσματα ή την προσβολήν και προστασίαν της νομής ή οιονεί νομής ή κατοχής, υπό των διατάξεων του Κώδικος.
  ’ρθρον 51
  Η προ της εισαγωγής του Αστικού Κώδικος επελθούσα κτήσις κυριότητος ή άλλου εμπραγμάτου δικαιώματος κρίνεται κατά το δίκαιον όπερ ίσχυεν εν ω χρόνω έλαβον χώραν τα προς κτήσιν αυτών πραγματικά γεγονότα.
  ’ρθρον 52
  Διατηρούνται εν ισχύϊ και μετά την εισαγωγήν του Αστικού Κώδικος οι κατά την εισαγωγήν τούτου υφιστάμενοι νεώτεροι ειδικοί νόμοι οι αφορώντες εις τον τρόπον μεταβιβάσεως της κυριότητος ωρισμένης κατηγορίας κινητών.
  ’ρθρον 53
  Διατηρούνται εν ισχύϊ και μετά την εισαγωγήν του Αστικού Κώδικος οι κατά την εισαγωγήν τούτου υφιστάμενοι ειδικοί νόμοι περί διοικήσεως και προστασίας εν γένει των δημοσίων ή εκκλησιαστικών και μοναστηριακών κτημάτων.
  ’ρθρον 54
  Διατηρείται εν ισχύϊ και μετά την εισαγωγήν του Αστικού Κώδικος ο νόμος 3741 της 4/9 Ιανουαρίου 1929 "περί της ιδιοκτησίας κατ' ορόφους".
  ’ρθρον 55
  Το κατά την εισαγωγήν του Αστικού Κώδικος υφιστάμενον δικαίωμα κυριότητος διέπεται εφεξής, όσον αφορά εις την έκτασιν, το περιεχόμενον, το μεταβιβαστόν, την προστασίαν και την απόσβεσιν αυτού υπό των διατάξεων του Κώδικος. Το αυτό ισχύει και περί της κυριότητος επί ορόφου ή διαμερίσματος αυτού.
  ’ρθρον 56
  Διατηρούνται εν ισχύϊ και μετά την εισαγωγήν του Αστικού Κώδικος οι κατά την εισαγωγήν τούτου υφιστάμενοι νόμοι περί ιαματικών υδάτων, περί μεταλλείων, ορυχείων και λατομείων, οι περί    αναγκαστικής   απαλλοτριώσεως νόμοι   ως και οι εξ ειδικών νόμων ή διατάξεων υφιστάμενοι περιορισμοί της κυριότητος. Δεν επηρεάζεται επίσης η ισχύς διατάξεων αστικού δικαίου περιλαμβανομένων εις τον νόμον περί σχεδίου πόλεων και κωμών, εις τον γενικόν οικοδομικόν κανονισμόν, εις την αγροτικήν και δασικήν νομοθεσίαν, εις την νομοθεσίαν περί διανομής γαιών και αποκαταστάσεως ακτημόνων ή αγροτών ή κτηνοτρόφων.
  Καταργείται δια της εισαγωγής του Κώδικος το άρθρον 1 του Ν. Διατάγματος της 17/20 Ιουλίου 1923 "περί εκμεταλλεύσεως της δυνάμεως των ρεόντων υδάτων".
Σελ. 197
  
’ρθρον 57
  Τα κατά την εισαγωγήν του Αστικού Κώδικος υφιστάμενα εμπράγματα δικαιώματα επί αλλοτρίου πράγματος ή δικαιώματος διατηρούνται και εφεξής, διέπονται δε ως προς την έκτασιν, το περιεχόμενον, το μεταβιβαστόν, την προστασίαν και την απόσβεσιν αυτών υπό του μέχρι τούδε δικαίου. Αλλ' αι υφιστάμεναι πραγματικαί δουλείαι επί ακινήτων διέπονται, από της εισαγωγής του Κώδικος, υπό των διατάξεων τούτου.
  ’ρθρον 58
  Το κατά την εισαγωγήν του Αστικού Κώδικος υφιστάμενον εμπράγματον δικαίωμα εμφυτεύσεως επί αλλοτρίου εδάφους διατηρείται και εφεξής, εξακολουθεί δε διεπόμενον υπό του μέχρι τούδε δικαίου ή των μέχρι τούδε υπαρχουσών ειδικών περί αυτού διατάξεων.
  ’ρθρον 59
  Εμπράγματα δικαιώματα επιφανείας ή χωριστής κυριότητος υφιστάμενα κατά την εισαγωγήν του Αστικού Κώδικος επί φυτείας ή δένδρων ή οικοδομής εν αλλοτρίω εδάφει, διατηρούνται και εφεξής, εξακολουθούσι δε διεπόμενα υπό του μέχρι τούδε δικαίου ή των μέχρι τούδε υπαρχουσών ειδικών περί αυτών διατάξεων.
  ’ρθρον 60
  Εφ' όσον κατά τας περιπτώσεις των δύο προηγουμένων άρθρων εξ ειδικών νόμων δεν παρέχεται ή δεν παρέχεται πλέον δικαίωμα εξαγοράς εις τον κύριον του εδάφους ή εις τον δικαιούχον της χωριστής κυριότητος ή του εμπραγμάτου δικαιώματος επί του εδάφους, εκάτερον των μερών τούτων δικαιούται από της εισαγωγής του Αστικού Κώδικος να ζητήση την εξαγοράν των του ετέρου δικαιωμάτων επί καταβολή της αξίας αυτών εν τω χρόνω της εξαγοράς. Η εξαγορά χαρακτηρίζεται ως δημοσία ανάγκη.
  Επί πλειόνων εξ αδιαιρέτου δικαιούχων η περί εξαγοράς αίτησις δύναται, αρνουμένων των λοιπών, να υποβληθή και υφ' ενός εξ αυτών, εφ' όσον ούτος προσφέρεται εις την καταβολήν του όλου τιμήματος της εξαγοράς. Εν τη περιπτώσει ταύτη η εξαγορά αναγνωρίζεται δια της αποφάσεως ως χωρήσασα υπέρ όλων των δικαιούχων εξ αδιαιρέτου. Ο καταβαλών δικαιούται να απαιτήση παρά των λοιπών την αναλογίαν εκ του τιμήματος και των εξόδων εντόκως από της καταβολής, έχων εκ του νόμου τίτλον προς εγγραφήν υποθήκης επί παντός ακινήτου των υποχρέων.
  Επί χωριστής ιδιοκτησίας ελαιοδένδρων εν Θάσω και Σαμοθράκη, το δικαίωμα εξαγοράς ανήκει μόνον εις τον ιδιοκτήτην των ελαιοδένδρων (άρθρ. 46 Α.Ν. 2880/1941, 17. Βε.).
  ’ρθρον 61
  Η κατά το προηγούμενον άρθρον αίτησις εξαγοράς δικάζεται οριστικώς υπό του προέδρου των πρωτοδικών της τοποθεσίας του ακινήτου, όστις, κρίνων εκ των ενόντων κατά την διαδικασίαν των άρθρ. 634 επ. Πολ. Δικ. και δυνάμενος να διατάξη και πραγματογνωμοσύνην, αποφασίζει, αν επί αιτήσεως αμφοτέρων θα προτιμηθή εν τη εξαγορά ο κύριος του εδάφους ή ο δικαιούχος της φυτείας, των δένδρων ή της οικοδομής, ως επίσης και περί του τιμήματος της εξαγοράς. Έφεσις κατά των αποφάσεων τούτων ανεξαρτήτως ποσού δύναται να γίνη ενώπιον του προέδρου των εφετών της τοποθεσίας του ακινήτου εντός δέκα πέντε ημερών από της κοινοποιήσεως. Ο Πρόεδρος εφετών δικάζει κατά την αυτήν διαδικασίαν, δυνάμενος να εξετάση και νέους μάρτυρας.
  
  
Σελ. 198
  
  
’ρθρον 62
  Ο πρόεδρος των πρωτοδικών δια της προσδιοριζούσης το τίμημα αποφάσεως τάσσει προθεσμίαν καταθέσεως αυτού εις το Ταμείον παρακαταθηκών και δανείων ουχί μεγαλυτέραν των εξ μηνών, ήτις άρχεται αφ' ης η προσδιορίζουσα το τίμημα απόφασις καταστή κατά το προηγούμενον άρθρον τελεσίδικος.
  Κατατεθέντος εμπροθέσμως του τιμήματος εκδίδει ο πρόεδρος απόφασιν δεχομένην την αίτησιν εξαγοράς και επιδικάζουσαν την πλήρη κυριότητα του εξαγοράζοντος επί τε του εδάφους και της επ' αυτού φυτείας ή δένδρων ή οικοδομής. Η απόφασις αύτη ανεξαρτήτως ποσού υπόκειται εις έφεσιν ενώπιον του προέδρου εφετών της τοποθεσίας του ακινήτου εντός τριάκοντα ημερών από της κοινοποιήσεως. Ο πρόεδρος εφετών δικάζει κατά την αυτήν διαδικασίαν.
  Η επιδικαζομένη κυριότης αποκτάται από της μεταγραφής της αποφάσεως καταστάσης τελεσιδίκου, τα δε τυχόν επί του εξαγοραζομένου δικαιώματος υφιστάμενα εμπράγματα δικαιώματα τρίτων, πλην της υποθήκης, διατηρούνται. Η τυχόν υφιστάμενη υποθήκη επί του εξαγοραζομένου δικαιώματος αποσβέννυται μετατρεπομένη εις προσωπικήν αξίωσιν επί του κατατεθέντος τιμήματος. Υποθήκη δε υφισταμένη επί του δικαιώματος του εξαγοράζοντος διατηρείται ισχύουσα εφεξής επί του όλου νέου ενιαίου ακινήτου.
  Αι αποφάσεις του προέδρου εφετών κατά την περίπτωσιν του παρόντος και του προηγουμένου άρθρου εις ουδέν ένδικον μέσον υπόκεινται τακτικόν ή έκτακτον.
  ’ρθρον 63
  Μη κατατεθέντος εμπροθέσμως του τιμήματος η απόφασις του προέδρου αποβάλλει την ισχύν αυτής. Νέα αίτησις εξαγοράς εκ μέρους του μη καταθέσαντος το τίμημα ή των κληρονόμων του δύναται να υποβληθή μόνον μετά παρέλευσιν διετίας από της παρελεύσεως της προθεσμίας καταθέσεως του τιμήματος. Διαρκούντος του χρόνου τούτου το έτερον μέρος δικαιούται να ζητήση την εξαγοράν κατά την αυτήν διαδικασίαν, εφ' όσον δε είναι εκκρεμής η αίτησις τούτου, δεν εισάγεται η νέα περί εξαγοράς αίτησις του πρώτου.
  ’ρθρον 64
  Αι περί χρησικτησίας της κυριότητος ή των δουλειών διατάξεις του Αστικού Κώδικος από της εισαγωγής αυτού εφαρμόζονται και επί προαρξαμένης και μήπω κατά την έναρξιν τούτου συμπληρωθείσης χρησικτησίας. Η έναρξις όμως, αναστολή και διακοπή της χρησικτησίας κρίνεται, ως προς τον προ της εισαγωγής του Κώδικος χρόνον, κατά το μέχρι τούδε δίκαιον.
  ’ρθρον 65
  Εάν κατά την περίπτωσιν του προηγουμένου άρθρου ο χρόνος της χρησικτησίας του Αστικού Κώδικος είναι βραχύτερος από τον του μέχρι τούδε δικαίου, από της εισαγωγής του Κώδικος υπολογίζεται ο βραχύτερος, άρχεται δε από ταύτης. Εν η περιπτώσει όμως ο του μέχρι τούδε δικαίου χρόνος χρησικτησίας συμπληρούται ενωρίτερον του εν τω Κώδικα οριζομένου βραχυτέρου, η χρησικτησία συμπληρούται άμα τη παρελεύσει του χρόνου του μέχρι τούδε δικαίου.
  
’ρθρ.66.-Καταργείται δια της εισαγωγής του Αστικού Κώδικος ο Νόμ. Τ4' της 29 Οκτ./6 Νοεμ. 1856 "περί μεταγραφής της κυριότητος των ακινήτων και των άλλων επ' αυτών πραγματικών δικαιωμάτων", ως ετροποποιήθη, ως και ο Νόμ. της 11/12 Αυγ. 1836 "περί των υποθηκών", ως ετροποποιήθη. Διατηρούνται όμως εν ισχύϊ και εφεξής τα εις εκτέλεσιν τούτων υφιστάμενα διατάγματα ως εκτελεστικά των αντιστοίχων διατάξεων του Κωδικός, εφ' όσον δεν αντίκεινται εις ταύτας, δύνανται δε τα διατάγματα ταύτα να τροποποιώνται ή συμπληρώνται δια διαταγμάτων προς εκτέλεσιν των σχετικών διατάξεων του Κώδικος.
  Διατηρούνται επίσης εν ισχύϊ νόμοι και διατάγματα αφορώντα εις την σύστασιν βιβλίων μεταγραφών και υποθηκών, ως και την οργάνωσιν, λειτουργίαν και διεύθυνσιν μεταγραφοφυλακείων ή υποθηκοφυλακείων, ως και ο Νόμ. 2431 της 29 Ιουν./13 Ιουλ. 1920 "περί ανανεώσεως των βιβλίων υποθηκών και άλλων τίνων συναφών διατάξεων", εφ όσον δεν αντίκεινται εις τας διατάξεις του Κώδικος.
  ’ρθρ.67.-Εν Κρήτη και Σάμω διατηρούνται εν ισχύΐ και μετά την εισαγωγήν του Αστικού Κώδικος ως εκτελεστικά των αντιστοίχων διατάξεων τούτου τα εις εκτέλεσιν της περί μεταγραφής και υποθηκών εγχωρίου νομοθεσίας υφιστάμενα διατάγματα, ως και υφιστάμενοι νόμοι ή διατάγματα αφορώντες εις την σύστασιν βιβλίων μεταγραφών και υποθηκών, ως και την οργάνωσιν, λειτουργίαν και διεύθυνσιν μεταγραφοφυλακείων ή υποθηκοφυλακείων, εφ' όσον δεν αντίκεινται εις τας διατάξεις του Κώδικος. Τα διατάγματα ταύτα δύνανται να τροποποιώνται συμπληρώνται δια διαταγμάτων προς εκτέλεσιν των διατάξεων του Κώδικος.
  ’ρθρ.68.-Διατηρούνται εν ισχύϊ και μετά την εισαγωγήν του Αστικού Κώδικος ειδικοί Νόμοι η ειδικαί διατάξεις περί υποθήκης ή περί γενικού ή ειδικού τίτλου υποθήκης και ιδία ο νομ. 4112 της 20 Μαρτ./1 Απρ. 1929 "περί συστάσεως υποθήκης επί μηχανικών ή άλλων εγκαταστάσεων", ο νόμ. 3743 της 4/9 Ιαν. 1929 "περί των εις την Εθνικήν Κτηματικήν Τράπεζαν της Ελλάδος παραχωρουμένων υποθηκών επί ακινήτων εν ταις Νέαις Χώραις" και ο Νόμ. 4031 της 2/5 Μαρτ. 1929 "περί των εις την Εθνικήν Κτηματικήν Τράπεζαν παραχωρουμένων υποθηκών επί ακινήτων εν Περαχώρα, Λουτρακίω και Μπισίοις".
  ’ρθρ.69.-Διατηρείται εν ισχύει και μετά την εισαγωγήν του Αστικού Κώδικος το άρθρ. 956 της ΙΙολιτικής Δικονομίας και το άρθρ. 373 της Κρητικής Πολιτικής Δικονομίας του έτους 1880, εφ' όσον δεν αντίκεινται εις τα άρθρ. 1294 και 1295 του Κώδικος.
  ’ρθρ.70.-Καταργείται δια της εισαγωγής του Αστικού Κώδικος ο νόμ. της 1/6 Δεκ. 1836 "περί ενεχύρου", ως ετροποποιήθη. Διατηρούνται όμως εν ισχύϊ και εφεξής ειδικοί νόμοι ή διατάξεις περί ενεχύρου και ιδία περί γεωργικού ενεχυρογράφου, περί ενεχύρου καπνού, περί ενεχυροδανειστηρίων και περί ενεχυρογράφων του περί Γενικών Αποθηκών Νόμ. ΒΥΙΗ' της 13 Απρ. 1896.
  ’ρθρ.71.-Δι' ιδιαιτέρου νόμου θα καθορισθώσι τα του ειδικού δημοσίου βιβλίου, περί ου προβλέπει το άρθρ. 1214 του Κώδικος.
  ’ρθρ.72.-Η δια του ημερησίου τύπου γνωστοποίησις, περί ης προβλέπει το άρθρ. 1369 παρ. 2 του Αστικού Κώδικος, γίνεται εις τας πόλεις Αθηνών, Πειραιώς, Θεσσαλονίκης, Πατρών, Βόλου, Χανίων και Καλαμών ως και άλλας πόλεις δια Β.Δ/τος ορισθησομένας. (βλ. κατωτέρω).
  
"Με προεδρικά διατάγματα θα ορισθούν οι λεπτομέρειες της τέλεσης του γάμου, το περιεχόμενο της πράξης που θα συντάσσεται μετά την τέλεσή του, καθώς οι λεπτομέρειες σχετικά με την χορήγηση άδειας γάμου".
  Η ως άνω παράγραφος προστέθηκε από το άρθρ. 6 Νόμ. 1250/3-7 Απρ. 1982, ΦΕΚ Α' 46, (κατωτ. σελ. 204,031).
  ’ρθρ.73.-Διατηρείται εν ισχύϊ και μετά την εισαγωγήν του Αστικού Κώδικος το άρθρ. 9 του Νόμ. 2450 της 24 Ιουλ./12 Αυγ. 1920 "περί μέτρων προς περιστολήν της λέπρας "και το άρθρ. 4 του Α.Ν. 651 της 25/27 Απρ. 1937 "περί καταπολεμήσεως του τραχώματος και της κληρονομικής συφιλίδος".
  ’ρθρ.74.-Οι προ της εισαγωγής του Αστικού Κώδικος τελεσθέντες γάμοι κρίνονται ως προς τε το κύρος αυτών και τα αποτελέσματα της ακυρώσεως κατά τα μέχρι τούδε δίκαιον.
  ’ρθρ.75.-Καταργείται δια της εισαγωγής του Αστικού Κώδικος ο Νόμ. Χ4ΣΤ' της 15/23 Οκτ. 1861 "περί μικτών γάμων".
  Οι μέχρι της δημοσιεύσεως του Κώδικος υπό ιερέως της ρωμαϊκής καθολικής εκκλησίας τελεσθέντες μικτοί γάμοι εφ' όσον μέχρι της δημοσιεύσεως του παρόντος νόμου δεν εξεδόθη περί ακυρότητος αυτών αμετάκλητος απόφασις, θεωρούνται έγκυροι.
  ’ρθρ.76.-Από της εισαγωγής του Αστικού Κώδικος αι εκ του γάμου προσωπικαί σχέσεις των συζύγων κρίνονται και ως προς τους προ της εισαγωγής τούτου τελεσθέντας γάμους κατά τας διατάξεις του Κώδικος.
  ’ρθρ.77.-Καταργούνται δια της εισαγωγής του Αστικού Κώδικος:
  1)Ο Νόμ. 1340 της 18/27 Απρ. 1918 "περί εκποιήσεως των προικώων ακινήτων κλπ.", ως και ο Νόμ. 6345 της 15/18 Οκτ. 1934 περί συμπληρώσεως αυτού.
  2)Ο Νόμ. 3237 της 8/10 Δεκ. 1924 "περί της διεκδικήσεως διατετιμημένων προικώων ακινήτων μετά την λύσιν του γάμου".
  ’ρθρ.78.-Επί γάμου τελεσθέντος προ της εισαγωγής του Αστικού Κώδικος αι περιουσιακαί σχέσεις των συζύγων και τα της προικός κρίνονται κατά το μέχρι τούδε δίκαιον. ’λλ' η μετά την εισαγωγήν του Κώδικος συνιστωμένη προίξ διέπεται υπό των διατάξεων τούτου.
  Η διάταξις του άρθρ. 1399 του Αστικού Κώδικος εφαρμόζεται και επί γάμου τελεσθέντος προ της εισαγωγής τούτου.
  ’ρθρ.79.-Από της εισαγωγής του Αστικού Κώδικος οι λόγοι του διαζυγίου και τα αποτελέσματα αυτού κρίνονται και ως προς τους προ της εισαγωγής του Κώδικος τελεσθέντας γάμους κατά τας διατάξεις τούτου.
  ’ρθρ.80.-Εκκρεμείς δίκαι περί διαζυγίου, περί ων κατά την εισαγωγήν του Αστικού Κώδικος δεν εξεδόθη αμετάκλητος απόφασις, κρίνονται ως προς μεν τους λόγους του διαζυγίου κατά το εν τω χρόνω της εγέρσεως της αγωγής ισχύον δίκαιον, ως προς δε τα αποτελέσματα του διαζυγίου κατά τας διατάξεις του Κώδικος.




(Αντί για τη σελ. 199) Σελ. 199(α)
Τεύχος Δ91 - Σελ. 35
  
Αι εν Κρήτη εκκρεμείς κατά την εισαγωγήν του Κώδικος δίκαι περί διαζυγίων εξακολουθούσι μέχρι τέλους διεπόμεναι υπό του μέχρι τούδε αυτόθι ισχύοντος δικαίου και ως προς την διαδικασίαν και την αρμοδιότητα. Το αυτό ισχύει και δια τας εν Κρήτη εκκρεμείς περί διαζυγίου δίκας, δι' ας εξεδόθη μεν απόφασις του πολιτικού δικαστηρίου αλλ' απαιτείται κατά το μέχρι τούδε δίκαιον περαιτέρω διαδικασία ενώπιον του επισκόπου. Τα αποτελέσματα όμως του διαζυγίου κρίνονται κατά τας διατάξεις του Κώδικος.
  ’ρθρ.81.-Δια γεγονότα λαβόντα χώραν προ της εισαγωγής του Αστικού Κώδικος και αποτελούντα λόγον διαζυγίου κατά τας διατάξεις αυτού δύναται να ζητηθή διαζύγιον. Εις τας περιπτώσεις των άρθρ. 1441, 1443, 1446 του Κώδικος συνυπολογίζεται και ο προ της εισαγωγής τούτου διαδραμών χρόνος, εις δε την περίπτωσιν του άρθρ. 1445 δεν απαιτείται η παρέλευσις έτους από της δημοσιεύσεως της κηρυξάσης την αφάνειαν αποφάσεως.
  ’ρθρ.82.-Καταργούνται δια της εισαγωγής του Αστικού Κώδικος ο Νόμ. 2228 της 24 Ιουν./2 Ιουλ. 1920 "περί διαζυγίου" και τα άρθρ. 51 και 53 έως 59 του εν Κρήτη Νόμ. 276 της 20 Δεκ. 1900 "περί κατασταστικού νόμου της εν Κρήτη Ορθοδόξου Εκκλησίας".
  ’ρθρ.83.-Από της εισαγωγής του Αστικού Κώδικος η συγγένεια κρίνεται κατά τας διατάξεις αυτού. Καθ' ας περιπτώσεις εν τη ισχυούση νομοθεσία προς την συγγένειαν συνδέονται ωρισμέναι συνέπειαι, εφαρμόζονται αι περί συγγενείας διατάξεις του Κώδικος.
  ’ρθρ.84.-Η γνησιότης του προ της εισαγωγής του Αστικού Κώδικος γεννηθέντος τέκνου κρίνεται κατά το δίκαιον όπερ ίσχυεν εν ω χρόνω τούτο εγεννήθη.
  ’ρθρ.85.-Επί τέκνων γεννηθέντων προ της εισαγωγής του Αστικού Κώδικος η σχέσις αυτών προς τους γονείς και τα της πατρικής εξουσίας, ως και τα αποτελέσματα αυτών, κρίνονται κατά τας διατάξεις του Κώδικος. Τούτο ιδία ισχύει ως προς την αμοιβαίαν υποχρέωσιν διατροφής, την συναίνεσιν του γονέως προς γάμον ή υιοθεσίαν του τέκνου, την υποχρέωσιν του γονέως προς προίκισιν της θυγατρός, εφ' όσον ο γάμος αυτής τελείται μετά την εισαγωγήν του Κώδικος, την πατρικήν διοίκησιν και επικαρπίαν επί της περιουσίας του τέκνου και αν έτι η περιουσία απεκτήθη προ της εισαγωγής του Κώδικος.
  ’ρθρ.86.-Εάν κατά την εισαγωγήν του Αστικού Κώδικος έχει εκδοθή αμετάκλητος απόφασις περί διαζυγίου, τα της επιμελείας των κοινών τέκνων των διαζευγμένων διέπονται υπό του μέχρι τούδε δικαίου. Η διάταξις όμως του άρθρ. 1524 του Κώδικος εφαρμόζεται και επί της περιπτώσεως ταύτης.
  ’ρθρ.87.-Καταργείται δια της εισαγωγής του Αστικού Κώδικος το Ν.Δ. της 14/17 Ιουλ. 1926 "περί καταστάσεως εξωγάμων τέκνων".
  Τα προς της εισαγωγής του Αστικού Κώδικος γεννηθέντα εξώγαμα τέκνα διέπονται ως προς την σχέσιν αυτών προς την μητέραν και τον γεννήτορα και ιδία ως προς την αξίωσιν αναγνωρίσεως της πατρότητος και τα αποτελέσματα αυτής υπό του μέχρι τούδε δικαίου.
  Επί των αυτών εξωγάμων τέκνων η σχέσις της μητρός προς τον γεννήτορα κρίνεται ομοίως εκ του μέχρι τούδε δικαίου.
  
  
Σελ. 200(α)
  
  
’ρθρ.88.-Η προ της εισαγωγής του Αστικού Κώδικος γενομένη αναγνώρισις ή νομιμοποίησις τέκνου και υιοθεσία διέπονται ως προς το κύρος αυτών και τα έννομα αποτελέσματα υπό του μέχρι τούδε δικαίου.
  Η μετά την εισαγωγήν του Αστικού Κώδικος δικαστική νομιμοποίησις τέκνου κατά την περίπτωσιν του άρθρ. 1564 δύναται να γίνη και επί τη βάσει διαθήκης ή δημοσίου εγγράφου προγενεστέρων της εισαγωγής του Κώδικος.
  ’ρθρ.89.-Καταργείται δια της εισαγωγής του Αστικού Κώδικος ο Νόμ. ΧΠΘ΄ της 17/23 Αυγ. 1861 "περί ανηλίκων, επιτροπείας, χειραφεσίας και κηδεμονίας αυτών", ως ετροποποιήθη.
  ’ρθρ.90.-Η κατά την εισαγωγήν του Αστικού Κώδικος υφισταμένη επιτροπεία, κηδεμονία και δικαστική αντίληψις διέπονται εφεξής υπό των διατάξεων του Κώδικος και διεξάγονται κατά ταύτας. Ο υπάρχων κατά την εισαγωγήν του Κώδικος επίτροπος, παρεπίτροπος και σύμβουλος ή ο κηδεμών ή ο αντιλήπτωρ διατηρεί την ιδιότητα ταύτην.
  ’ρθρ.91.-Καταργούνται δια της εισαγωγής του Αστικού Κώδικος το άρθρ. 23 αριθ. 6 και 7, ως και τα άρθρ. 25 και 26 του Ποινικού Νόμου και το άρθρ. 25 του Νόμ. ΓπΜΔ΄ της 2 Δεκ. 1911/5 Ιαν. 1912 "περί φυγοδικίας".
  Διατηρούνται εν ισχύϊ και μετά την εισαγωγήν του Κώδικος αι περί προσωρινού διαχειριστού διατάξεις του Νόμ. ΨΜΒ΄ του 1862.
  ’ρθρ.92.-Αι σχέσεις του κληρονομικού δικαίου, εφ' όσον ο κληρονομούμενος απεβίωσε προ της εισαγωγής του Αστικού Κώδικος, κρίνονται και εφεξής κατά το μέχρι τούδε δίκαιον. Αλλ' αι διατάξεις του Κώδικος περί κηδεμόνος σχολαζούσης κληρονομίας και περί εκτελεστών διαθήκης εφαρμόζονται από της εισαγωγής αυτού και επί των προ αυτής αποβιώσεων, οι δε κατά την εισαγωγήν αυτού υφιστάμενοι κηδεμόνες ή εκτελεσταί συνεχίζουσι το λειτούργημα αυτών.
  ’ρθρ.93.-Καταργούνται και ως προς το παρελθόν δια της εισαγωγής του Αστικού Κώδικος πάσαι αι μέχρι της εισαγωγής τούτου ισχύουσαι εκ του βυζαντινορρωμαϊκού δικαίου ιδιωτικαί ποιναί ή περιουσιακαί απώλειαι και στερήσεις εκ της δευτερογαμίας ή της παραβάσεως του πενθίμου ενιαυτού, ως επίσης και αι εντεύθεν ανικανότητες και περιορισμοί προς κτήσιν ή διάθεσιν. Περιουσιακαί όμως απώλειαι, αίτινες κατά την εισαγωγήν του Κώδικος είχον ήδη επέλθει ένεκα της συνάψεως δευτέρου γάμου ή της παραβάσεως του πενθίμου ενιαυτού, δεν αναιρούνται.
  ’ρθρ.94.-Η προ της εισαγωγής του Αστικού Κώδικος σύνταξις ή ανάκλησις διατάξεως τελευταίας βουλήσεως διέπεται, όσον αφορά εις τον τύπον και την ικανότητα του διαθέτου, υπό του μέχρι τούδε δικαίου και αν έτι ούτος απεβίωσε μετά την εισαγωγήν του Κώδικος.
  
’ρθρ.95.-Αι διατάξεις των άρθρ. 1923 παρ. 2 και 2009 του Αστικού Κώδικος έχουσιν εφαρμογήν και επί καταπιστεύματος ή κληροδοτήματος διαταχθέντος υπό διαθέτου αποθανόντος προ της εισαγωγής του Κώδικος. Κατά πάσαν όμως περίπτωσιν παραμένουσιν ισχυρά τα καταπιστεύματα ή κληροδοτήματα υπέρ κοινωφελούς σκοπού ή υπέρ προσώπων, άτινα κατά την εισαγωγήν του Κώδικος έχουσι γεννηθή και είναι εν ζωή.
  Αι διατάξεις των άρθρ. 1929, 1930 και 2010 έχουσιν εφαρμογήν και επί οικογενειακού καταπιστεύματος ή κληροδοτήματος διαταχθέντος υπό διαθέτου αποθανόντος προ της εισαγωγής του Κώδικος. Πέραν των εν τοις άρθροις τούτοις προσώπων της οικογενείας παραμένει ισχυρόν το τοιούτο καταπίστευμα ή κληροδότημα μέχρι των εν τη Νεαρά 159 κεφ. 3 του Ιουστινιανού περιλαμβανομένων, μόνον εφ' όσον τοιαύτα πρόσωπα κατά την εισαγωγήν του Κώδικος έχουσι γεννηθή και είναι εν ζωή.
  ’ρθρ.96.-Καταργείται δια της εισαγωγής του Αστικού Κώδικος ο Νόμ. ΓΨΠ΄ της 14/18 Μαΐου 1911 "περί διαθηκών", τα δε εκδοθέντα εις εκτέλεσιν τούτου δ/τα διατηρούνται εν ισχύϊ και εφεξής ως εκτελεστικά των αντιστοίχων διατάξεων του Κώδικος εφ' όσον δεν αντίκεινται εις ταύτας, δυνάμενα να τροποποιηθώσιν ή συμπληρωθώσι δια δ/των προς εκτέλεσιν των σχετικών διατάξεων του Κώδικος.
  Καταργείται επίσης δια της εισαγωγής του Αστικού Κώδικος ο Νόμ. 2310 της 26 Ιουν./3 Ιουλ. 1920 "περί της εξ αδιαθέτου διαδοχής", ο Νόμ. 2230 της 24/29 Ιουν. 1920 "περί καταργήσεως του Φαλκιδίου Νόμου κλπ." και οι τροποποιούντες ή ερμηνεύοντες τούτον Νόμοι.
  ’ρθρ.97.-Καταργούνται δια της εισαγωγής του Αστικού Κώδικος ως προς τας μετά ταύτην αποβιώσεις το άρθρ. 358 του Ποινικού Νόμου ως και η εν άρθρ. 281 του Ποινικού Νόμου αναγραφομένη κληρονομική ανικανότης του ενόχου γονέως.
  ’ρθρ.98.-Καταργούνται δια της εισαγωγής του Αστικού Κώδικος ως προς τας μετά ταύτην αποβιώσεις τα άρθρ. 553 εδάφ. 5 560, 582 εδάφ. 5, 756 εδάφ. 3, 791 εδάφ. 5, 817 εδάφ. 2 και 1074 έως 1079 της Πολιτικής Δικονομίας ως και τα αντίστοιχα άρθρ. 475 εδάφ. 5, 479, 817 έως 820 της Κρητικής Πολιτικής Δικονομίας.
  ’ρθρ.99.-Διατηρούνται εν ισχύϊ και μετά την εισαγωγήν του Αστικού Κώδικος αι κατά την εισαγωγήν τούτου υφιστάμεναι διατάξεις περί κληρονομίας κληρικών και μοναχών.
  ’ρθρ.100.-Καταργείται δια της εισαγωγής του Αστικού Κώδικος ο Νόμ. 1337 της 20 Απρ./13 Σεπτ. 1918 "περί του εξ αδιαθέτου κληρονομικού δικαιώματος του Κράτους κλπ." και το εκτελεστικόν αυτού Β.Δ. της 7/19 Σεπτ. 1918.
  
’ρθρ.101.-Διατηρείται εν ισχύϊ και μετά την εισαγωγήν του Αστικού Κώδικος ο Α.Ν. 2039 της 19/24 Οκτ. 1939 "περί τροποποιήσεως, συμπληρώσεως και κωδικοποιήσεως των Νόμων περί εκκαθαρίσεως και διοικήσεως των εις το Κράτος και υπέρ κοινωφελών σκοπών καταλειπομένων κληρονομιών, κληροδοσιών και δωρεών".
  ’ρθρ.102.-Διατηρούνται εν ισχύϊ και μετά την εισαγωγήν του Αστικού Κώδικος αι κατ' αυτήν υφιστάμεναι ειδικαί διατάξεις αι αφορώσαι εις τα μέλη της Βασιλικής Οικογενείας και αναγόμεναι εις την ύλην του Αστικού Κώδικος.
  ΚΕΦΑΛΑΙΟΝ ΔΕΥΤΕΡΟΝ
  ΟΥΣΙΑΣΤΙΚΑΙ ΔΙΑΤΑΞΕΙΣ
  ’ρθρ.103.-Η ισχύς του Νόμου άρχεται μετά δέκα ημέρας από της δημοσιεύσεως αυτού εις την Εφημερίδα της Κυβερνήσεως.
  ’ρθρ.104.-Ένεκα πράξεων ή παραλείψεων των οργάνων του δημοσίου αναγομένων εις εννόμους σχέσεις του ιδιωτικού δικαίου ή περί της ιδιωτικής αυτού περιουσίας, το δημόσιον ευθύνεται κατά τας από Νομικών προσώπων διατάξεις του Αστικού Κώδικος.
  ’ρθρ.105.-Ένεκα παρανόμων πράξεων ή παραλείψεων των οργάνων του δημοσίου κατά την ενάσκησιν της ανατεθειμένης αυτοίς δημοσίας εξουσίας, το δημόσιον ενέχεται εις αποζημίωσιν, εκτός αν η πράξις ή η παράλειψις εγένετο κατά παράβασιν διατάξεως κειμένης χάριν του γενικού συμφέροντος. Μετά του δημοσίου ενέχεται εις ολόκληρον και το υπαίτιον πρόσωπον, επιφυλασσομένων των περί ευθύνης υπουργών ειδικών διατάξεων.
  Βλέπε ήδη   Νόμ.2683/1999   (ΦΕΚ Α΄19), τόμ. 2Α σελ. 318,279.
  ’ρθρ.106.-Αι διατάξεις των δύο προηγουμένων άρθρων έχουσιν εφαρμογήν και ως προς την ευθύνην των δήμων, κοινοτήτων ή άλλων νομικών προσώπων δημοσίου δικαίου ένεκα πράξεων ή παραλείψεων των εις την υπηρεσίαν αυτών οργάνων.
  ’ρθρ.107.-Οι διοικούντες σωματεία δέον να είναι πολίται Έλληνες.
  Επί σωματείου, εις ο εκ του σκοπού του αναγκαίως μετέχουσι και αλλοδαποί, δύναται δια Β.Δ/τος υποκειμένου εις ανάκλησιν να επιτραπή η συμμετοχή αλλοδαπών εις το διοικητικόν συμβούλιον αυτού κατ' ίσον αριθμόν προς τους ημεδαπούς.
  ’ρθρ.108.-Επί αλληλοβοηθητικών ή επαγγελματικών σωματείων το μέλος δύναται προς καταβολήν της εισφοράς του να ενάγεται υπό του σωματείου κατά την διαδικασίαν του Νόμ. ΓπΟΔ΄ της 31 Δεκ. 1911/3 Ιαν. 1912 "περί εκδικάσεως των μεταξύ εργατών και εργοδοτών διαφορών κλπ." του σωματείου εν τη διαδικασία ταύτη επέχοντος θέσιν εργάτου.
(Αντί για τη σελ. 201(β) Σελ. 201(γ)
Τεύχος Θ51 - Σελ. 1
  
Κατά την αυτήν διαδικασίαν ενάγεται το αυτό σωματείον υπό του μέλους ένεκεν αξιώσεως αυτού περί χρηματικής ή άλλης παροχής, του σωματείου επέχοντος θέσιν εργοδότου.
  Για τα θέματα του άνω άρθρ. 108 ισχύουν ήδη οι διατάξεις της παρ. 10 άρθρ. 15 Κωδ. Πολ. Δικ. (Τόμ. 10, σελ. 7).
  ’ρθρ.109.-Δια Β.Δ/τος προτάσει των Υπουργών Δικαιοσύνης, Οικονομικών και Εθνικής Οικονομίας ορίζεται εκάστοτε το ποσοστόν του νομίμου ή εξ υπερημερίας οφειλομένου τόκου. Δι' ομοίου Δ/τος δύναται να ορίζεται εκάστοτε κατ' ανώτατον όρον το ποσοστόν του εκ δικαιοπραξίας οφειλομένου τόκου. Επί οφειλής εκ δικαιοπραξίας ο δι' αυτής συνομολογηθείς θεμιτός τόκος ισχύει και δια την επελθούσαν υπερημερίαν, εάν είναι ανώτερος του εκ ταύτης τόκου.
  Διατηρούνται εν ισχύϊ ειδικαί διατάξεις κανονίζουσαι άλλως το ποσοστόν ή την έναρξιν του τόκου ως προς τας οφειλάς ή τας απαιτήσεις του δημοσίου, των δήμων, των κοινοτήτων ή άλλων νομικών προσώπων δημοσίου δικαίου.
  Το άρθρ. 109 ετέθη εν ισχύϊ από 30 Ιουν. 1941 (Ν.Δ. 238/1941, και τόμ. 7Α σελ. 338).
  ’ρθρ.110.-Πιστωτικά καταστήματα, άτινα χορηγούσι δάνεια δια κεφαλαίων ποριζομένων εξ εντόκων ομολογιακών δανείων, επιτρέπεται να συνομολογώσιν εκ των προτέρων ως προς τα υπ' αυτών χορηγούμενα δάνεια ότι οι τόκοι μετά εξάμηνον καθυστέρησιν καθίστανται αυτοδικαίως τοκοφόροι.
  ’ρθρ.111.-Οι έμποροι κατ' αλλήλων δικαιούνται, ένεκεν απαιτήσεως εξ εμπορικής αιτίας δι' αμφοτέρους, να απαιτήσωσι τόκον αφ' ης ημέρας το χρέος κατέστη απαιτητόν. Εκ της διατάξεως ταύτης δεν δύνανται να απαιτηθώσι και τόκοι τόκων.
  Επί απαιτήσεως της προηγουμένης παραγράφου, δι' οφειλομένους τόκους τουλάχιστον ενός εξαμήνου δύνανται να συμφωνηθώσιν ή απαιτηθώσι δι' αγωγής τόκοι.
  
  
  
  
  
  
  
  
  
  
Σελ. 202(γ)
Τεύχος Θ51-Σελ. 2
  
  
’ρθρ.112.-Υφισταμένου αλληλοχρέου λογαριασμού μεταξύ προσώπων, εξ ων το εν τουλάχιστον είναι έμπορος, αφ' ης ημέρας ο λογαριασμός ούτος εκλείσθη, το κατάλοιπον φέρει αυτοδικαίως τόκον και αν έτι ο λογαριασμός περιέχη κονδύλια εκ τόκου οφειλομένου επί διάστημα μικρότερον του έτους.
  Ο αλληλόχρεος λογαριασμός κλείεται περιοδικώς καθ' έκαστον εξάμηνον, εκτός αν συνεφωνήθη άλλως, αλλ' ουχί και κατά διαστήματα μικρότερα του τριμήνου. Εκάτερον των μερών δύναται κατά πάντα χρόνον δια καταγγελίας να θεωρήση οριστικώς κλεισθέντα τον λογαριασμόν, οπότε ο δικαιούχος του καταλοίπου δικαιούται εις άμεσον απαίτησιν τούτου.
  ’ρθρ.113.-Επί αγρομισθώσεως προς καλλιέργειαν καπνού η διάρκεια της μισθώσεως δύναται να συμφωνηθή και δια μίαν καπνοκαλλιεργητικήν περίοδον.
  ’ρθρ.114.-Η ισχύς του Νόμ. ΓπΝ΄ της 4/5 Δεκ. 1911 "περί της εκ των αυτοκινήτων ευθύνης" ως ετροποποιήθη δια νεωτέρων Νόμων επεκτείνεται καθ' άπαν το Κράτος.

  
’ρθρ.115.-Τα άρθρ. 653 έως 659 του Εμπορικού Νόμου αντικαθίστανται ως εξής:
  Με την επιφύλαξη της διάταξης της τρίτης παραγράφου του άρθρ. 1398 του Αστικού Κώδικα, όταν πτωχεύει ο ένας από τους συζύγους, κάθε περιουσιακό στοιχείο που αποκτήθηκε από τον άλλο, ύστερα από την τέλεση του γάμου και μέσα στα δύο τελευταία χρόνια πριν από την παύση των πληρωμών, τεκμαίρεται υπέρ της ομάδας των δανειστών ότι ανήκει στον σύζυγο που πτώχευσε, εκτός αν αποδειχθεί ότι η απόκτησή του από τον άλλο σύζυγο δεν έγινε με χρήματα ή με άλλα μέσα αυτού που πτώχευσε ούτε προέρχεται από δωρεά του τελευταίου.
  Η διάταξη αυτού του άρθρου έχει εφαρμογή στις πτωχεύσεις που κηρύσσονται ύστερα από την ισχύ αυτού του νόμου ανεξάρτητα από το χρόνο τέλεσης του γάμου".
  Το άρθρ. 115 αντικαταστάθηκε ως άνω από το άρθρ. 29 Νόμ. 1329/15-18 Φεβρ. 1983 (ΦΕΚ Α 25) (ανωτ. σελ. 192,02).
  ’ρθρ.116.-Η κατά το άρθρ. 23 του Νόμ. 2430 της 29 Ιουν./14 Ιουλ. 1920 "περί ληξιαρχικών πράξεων" συντασσομένη ληξιαρχική πράξις θανάτου, εκτός των εν αυτή οριζομένων στοιχείων, δέον να περιέχη κατ' όνομα και ηλικίαν τα τυχόν ορφανά ανήλικα τέκνα, άτινα αφήκεν ο αποθανών.
  ’ρθρ.117.-Επί χρηματικής καταθέσεως εις κοινόν λογαριασμόν του Νόμ. 5638 της 31 Αυγ./7 Σεπτ. 1932 "περί καταθέσεως εις κοινόν λογαριασμόν" η κατάθεσις, εφ' όσον δι' αυτής συνετελέσθη δωρεά, κρίνεται ως προς το δίκαιον της νομίμου μοίρας ως δωρεά προκειμένου περί κληρονομίας καταθέτον αποβιούντος μετά την εισαγωγήν του Αστικού Κώδικος.
  ’ρθρ.118.-Το δημόσιον θεωρείται πάντοτε κληρονόμος εξ απογραφής μη υποχρεούμενον εις δήλωσιν περί τούτου ή σύνταξιν απογραφής, ουδέ υποκείμενον εις έκπτωσιν από του ευεργετήματος της απογραφής.
  Την κατά το άρθρ. 1868 του Αστικού Κώδικος βεβαίωσιν αιτείται ο Υπουργός των Οικονομικών δια του οικονομικού εφόρου εφαρμοζομένων κατ' αναλογίαν των άρθρ. 8 έως 24, 26, 27, 30 έως 34 και 140 έως 141 του Α.Ν. 2039 της 24 Οκτ. 1939.
  Δια Β.Δ/τος, προτάσει των επί της Δικαιοσύνης και των Οικονομικών Υπουργών κανονισθήσονται τα της διοικητικής εποπτείας επί των κηδεμόνων σχολαζουσών κληρονομιών, αι λεπτομέρειαι της διαχειρίσεως και ο τρόπος της εκκαθαρίσεως αυτών ως και τα της αντιμισθίας των κηδεμόνων τούτων.
  Εις εκτέλεσιν του άρθρ. 118 εξεδόθη το Β.Δ. 18 Σεπτ./20 Οκτ. 1947 περί της διοικητικής εποπτείας επί των κηδεμόνων σχολαζουσών κληρονομιών του τρόπου διαχειρίσεως και εκκαθαρίσεως αυτού κλπ. (κατωτ. σελ. 374).
  
’ρθρ.119.-Περιουσία τασσομένη υπέρ κοινωφελούς σκοπού δια δωρεάς μετά την εισαγωγήν του Αστικού Κώδικος ή δια διατάξεως τελευταίας βουλήσεως του μετά την εισαγωγήν του Αστικού Κώδικος αποβιώσαντος αποκτά νομικήν προσωπικότητα ως αυτοτελές ίδρυμα εν τη εννοία του άρθρ. 95 του Α.Ν. 2039/1939, μόνον δια Β.Δ/τος και κατά τους όρους των διατάξεων του Αστικού Κώδικος. Μέχρι της εκδόσεως τοιούτου Δ/τος η εκκαθάρισις και διαχείρισις της περιουσίας γίνεται κατά τας διατάξεις του Νόμου τούτου.
  ’ρθρ.120.-Ως δικαστήριον της κληρονομίας εν τη εννοία των διατάξεων του Αστικού Κώδικος λαμβάνεται το πρωτοδικείον του τόπου της τελευταίας κατοικίας του κληρονομουμένου, μη αποδεικνυομένης δε κατοικίας, της τελευταίας αυτού διαμονής, μη αποδεικνυομένης δε ουδέ ταύτης εν τη ημεδαπή, το δικαστήριον της πρωτευούσης του Κράτους.
  " ’ρθρ.121.-Στις περιπτώσεις των άρθρων 42, 46, 79, 105, 111, 1350 παράγραφος 2, 1352 εδ. β΄, 1368, 1407, 1441, 1457, 1458, 1522, 1525, 1526, 1532, 1533, 1660 έως 1663, 1667, 1865, 1866, 1868, 1908, 1913, 1917 παράγραφος 2, 1919, 1920, 1956, 1965, 2021, 2024, 2027, 2028, 2031 του Αστικού Κώδικα, καθώς και σε κάθε δίκη που αφορά την υιοθεσία, την επιτροπεία, τη δικαστική συμπαράσταση ή την επιμέλεια ξένων υποθέσεων, εφαρμόζεται η διαδικασία της εκούσιας δικαιοδοσίας του Κώδικα Πολιτικής Δικονομίας."
  Το άρθρ.121 αντικαταστάθηκε ως άνω από το άρθρο τέταρτο Νόμ.3089/20-23 Δεκ.2002 (ΦΕΚ Α΄327), ανωτ.σελ.192,237.
  ’ρθρ.122.-Το άρθρ. 193 της Πολιτικής Δικονομίας και το άρθρ. 189 της Κρητικής Πολιτικής Δικονομίας δια τας μετά την εισαγωγήν του Κώδικος αρχομένας προθεσμίας αντικαθίστανται εκάτερον ούτω:
  "Αι παρά του νόμου ή παρά του δικαστηρίου καθωρισμέναι ή παρά των διαδίκων συμπεφωνημέναι προθεσμίαι άρχονται την επιούσαν της ημέρας της κοινοποιήσεως ή της ημέρας, καθ' ην συνέβη αποτελούν την αφετηρίαν της προθεσμίας γεγονός, λογίζονται δε μόνον υπέρ του κοινοποιούντος διαδίκου και ουχί κατ' αυτού, πλην όπου ειδικώς ορίζεται το εναντίον".
  
  
  
  
(Αντί για τη σελ. 203(δ) Σελ. 203(ε)
Τεύχος 1396 Σελ. 37
  
  
’ρθρ.123.-Το άρθρ. 194 της Πολιτικής Δικονομίας και το άρθρ. 190 της Κρητικής Πολιτικής Δικονομίας, δια τας μετά την εισαγωγήν του Κώδικος αποβιώσεις, αντικαθίσταται εκάτερον ούτω:
  "Εάν διάδικός τις αποθάνη διαρκούσης της προθεσμίας οι κληρονόμοι αυτού έχουσι νέαν προθεσμίαν, απαιτείται δε νέα κοινοποίησις προς τούτους εάν η προθεσμία άρχεται δια κοινοποιήσεως δικογράφου. Η νέα προθεσμία άρχεται από της αποδοχής της κληρονομίας ή της παρελεύσεως της προς αποποίησιν αυτής προθεσμίας".
  ’ρθρ.124.-Το άρθρ. 906 της Πολιτικής Δικονομίας αντικαθίσταται ούτω:
  "Ο πλειστηριασμός τελειούται δια της κατακυρώσεως. Ο υπερθεματιστής δεσμεύεται μέχρι κρείσσονος προσφοράς ή μέχρι ματαιώσεως της κατακυρώσεως. Ο οφειλέτης μέχρι της κατακυρώσεως δικαιούται να εξαγοράση τα μεσεγγυημένα πράγματα πληρώνων το οφειλόμενον και τα έξοδα της εκτελέσεως, δυνάμενος δε να πορισθή τα προς τούτο χρήματα δι' ενεχυριάσεως των αυτών πραγμάτων".
  ’ρθρ.125.-Το άρθρ. 1087 της Πολιτικής Δικονομίας αντικαθίσταται ούτω: Δια συμφωνίας πάντων των κοινωνών δύναται να γίνη εξώδικος διανομή της κοινής περιουσίας ή του κοινού αντικειμένου. Επί ανικάνων ή περιωρισμένης ικανότητος προς δικαιοπραξίαν απαιτείται προς τοιαύτην διανομήν η τήρησις των νομίμων διατυπώσεων".
  ’ρθρ.126-127.(Κατηργήθησαν δια του άρθρ. 53 του Εισαγ. Νόμου Κωδ. Πολιτ. Δικον. Β.Δ. 657/1971, τόμ. 10 σελ. 151).
  ’ρθρον ακροτελεύτιον.-Η ισχύς του παρόντος νόμου άρχεται από 1 Ιουλ. 1941.
  Εδημοσιεύθη αυθημερόν.
  Η ισχύς του Εισαγωγικού Νόμου ανεστάλη δια του Ν.Δ. 35/1941 (7.Αβ.2), ετέθη δε εν ισχύϊ από 23 Φεβρ. 1946, δυνάμει του Ν.Δ. 7 Μαΐου 1946 (κατωτ. αριθ. 3).

2.	ΑΝΑΓΚ. ΝΟΜΟΣ υπ' αριθ. 900
	της 6/6 Φεβρ. 1946 (ΦΕΚ Α΄ 34)
Εισαγωγικός Νόμος του Αστικού Κώδικος.
  (Κατηργήθη, θεωρηθείς ως μηδέποτε ισχύσας δια του Ν.Δ. 7/10 Μαΐου 1946).




Σελ. 204(ε)
Τεύχος 1396 Σελ. 38

3.	ΝΟΜΟΘΕΤ. ΔΙΑΤΑΓΜΑ
	της 7/10 Μαΐου 1946 (ΦΕΚ Α΄ 151)
Περί αποκαταστάσεως του Αστικού Κώδικος και του Εισαγωγικού αυτού Νόμου.
  (Εκυρώθη δια του Ν.Δ. 1216/1949, κατωτ. αριθ. 5, εις το κείμενον του οποίου και παρατίθεται ολόκληρον).

4.	ΝΟΜΟΘΕΤ. ΔΙΑΤΑΓΜΑ
	της 8/11 Μαΐου 1946 (ΦΕΚ Α΄ 156)
Περί καταργήσεως του άρθρ. 76 του Α.Ν. 900/46.
  Κατηργήθη δια του άρθρ. 23 Ν.Δ. 1138/1949 (τόμ. 41).



5.	ΝΟΜΟΘΕΤ. ΔΙΑΤΑΓΜΑ υπ' αριθ. 1216
	της 25/29 Οκτ. 1949 (ΦΕΚ Α΄ 281)
Περί κυρώσεως του από 7 Μαΐου 1946 Ν.Δ/τος "περί αποκαταστάσεως του Αστικού Κώδικος και του εισαγωγικού αυτού νόμου".
  ’ρθρον πρώτον.-Κυρούται το από 7 Μαΐου 1946 Ν.Δ/μα "περί αποκαταστάσεως του Αστικού Κώδικος και του Εισαγωγικού αυτού Νόμου" δημοσιευθέν εις το υπ' αριθ. 151 (Τεύχ. Α΄) της 10 Μαΐου 1946 φύλλον της Εφημερίδος της Κυβερνήσεως ούτινος το κείμενον έχει ούτω:
ΝΟΜΟΘΕΤ. ΔΙΑΤΑΓΜΑ
Περί αποκαταστάσεως του Αστικού Κώδικος και του Εισαγωγικού αυτού Νόμου.
  ’ρθρ.1.-1.Ο Α.Ν. 2250 της 15 Μαρτ. 1940 "Αστικός Κώδιξ" ως και ο Α.Ν. 2783 της 30 Ιαν. 1941 "Εισαγωγικός Νόμος του Αστικού Κώδικος" θεωρούνται ως ουδέποτε καταργηθέντες και θεωρούνται ως τεθέντες εν ισχύϊ από της 23ης Φεβρ. του 1946 έτους.
  2.Ο Α.Ν. 777 της 31 Δεκ. 1945 "Ελληνικός Αστικός Κώδιξ", ο Α.Ν. 900 της 6ης Φεβρ. 1946, "Εισαγωγικός Νόμος του Ελληνικού Αστικού Κώδικος" ως και ο Α.Ν. 1060 της 7ης Μαρτ. 1946 "περί διορθώσεως παροραμάτων του Ελληνικού Αστικού Κώδικος και του Εισαγωγικού αυτού Νόμου" καταργούνται και θεωρούνται ως ουδέποτε ισχύσαντες.
  Τα εκ των καταργουμένων τούτων νόμων αποκτηθέντα τυχόν εν τω μεταξύ ιδιωτικά δικαιώματα διατηρούνται. Και
  3.Καταργείται επίσης εξ υπαρχής ο Α.Ν. 445 της 5/9 Ιουλ. 1945.
  ’ρθρ.2.-1.Καταργούνται πάσαι ανεξαιρέτως αι διατάξεις νόμων, αι ρυθμίζουσαι θέματα αναγόμενα εις το περιεχόμενον των αποκαθισταμένων" Αστικού Κώδικος" και του "Εισαγωγικού Νόμου Αστικού Κώδικος" (Α.Ν. 2250/1940 και 2783/1941). Καταργείται επίσης ο Α.Ν. 2829 της 4/8 Μαρτ. 1941 "περί καταργήσεως του άρθρ. 686 Πολιτικής Δικονομίας ως προς την ενώπιον των προξενικών δικαστηρίων διαδικασίαν διαζεύξεως".
  2.Το έθιμον δεν καταργεί νόμον.
  3.Διατηρείται εν ισχύϊ ο Α.Ν. 222 της 24/27 Μαρτ. 1945 περί ανωτάτου ορίου του τόκου, και
  4.Το άρθρ. 115 εδάφ. 1 του αποκαθισταμένου Α.Ν. 2783 του 1941 "Εισαγωγικού Νόμου του Αστικού Κώδικος" διορθούται εις το ορθόν ούτως: "Τα άρθρ. 653 έως 659 του Εμπορικού Νόμου αντικαθίστανται ως εξής".
  ’ρθρ.3.-Η ισχύς του παρόντος Ν.Δ/τος άρχεται από της δημοσιεύσεώς του εις την Εφημερίδα της Κυβερνήσεως, υποβληθήσεται δε τούτο εις την Βουλήν άμα ως αύτη συνέλθη προς κύρωσιν.
  ’ρθρον Δεύτερον.-Η ισχύς του παρόντος άρχεται από της δημοσιεύσεως αυτού εις την Εφημερίδα της Κυβερνήσεως.


6.	ΒΑΣΙΛΙΚΟΝ ΔΙΑΤΑΓΜΑ
	της 12/24 Ιουλ. 1950 (ΦΕΚ Α΄ 159)
Περί γνωστοποιήσεως των μελλόντων να έλθωσιν εις γάμον εις τας πόλεις Καβάλας, Ηρακλείου Κρήτης, Σερρών και Μυτιλίνης.
  ’ρθρον μόνον.-1.Η δια του ημερησίου τύπου γνωστοποίησις περιλήψεως της αιτήσεως αδείας γάμου περί ης προβλέπει το άρθρ. 1369 παρ. 2 του Α.Ν. 2250/1941 "Αστικός Κώδιξ" γίνεται και εις τας πόλεις Καβάλαν, Ηράκλειον Κρήτης, Σέρρας και Μυτιλήνην.
  2.Η ισχύς του παρόντος άρχεται από της δημοσιεύσεώς του εις την Εφημερίδα της Κυβερνήσεως.

7.	ΒΑΣΙΛΙΚΟΝ ΔΙΑΤΑΓΜΑ
	της 17 Φεβρ./7 Μαρτ. 1951
Περί γνωστοποιήσεως των μελλόντων να έλθωσιν εις γάμον εις την πόλιν Δράμαν.
  Έχοντες υπ' όψιν τας διατάξεις του άρθρ. 72 του Α.Ν. 2783/1941 "περί του Εισαγωγικού Νόμου του Αστικού Κώδικος" και την υπ' αριθ. 153/1951 γνωμοδότησιν του Συμβουλίου της Επικρατείας, προτάσει του Ημετέρου επί της Δικαιοσύνης Υπουργού, απεφασίσαμεν και διατάσσομεν:
  ’ρθρον μόνον.-1.Η δια του ημερησίου τύπου γνωστοποίησις περιλήψεως της αιτήσεως αδείας γάμου περί ής προβλέπει το άρθρ. 1369 παρ. 2 του Α.Ν. 2250/1941 "Αστικός Κώδιξ" γίνεται και εις την πόλιν Δράμαν.
  2.Η ισχύς του παρόντος άρχεται από της δημοσιεύσεώς του εις την Εφημερίδα της Κυβερνήσεως.

8.	ΝΟΜΟΘΕΤ. ΔΙΑΤΑΓΜΑ υπ' αριθ. 2935
	της 26 Ιουν./30 Ιουλ. 1954
Περί αυθεντικής Ερμηνείας του άρθρ. 17 του Α.Ν. 2783/1941.
  ’ρθρον μόνον.-Η αληθής έννοια του άρθρ. 17 του Α.Ν. 2783/1941 είναι ότι εξακολουθούν ισχύουσαι αι προ της εισαγωγής του Αστικού Κώδικος υφιστάμεναι διατάξεις ειδικών παραγραφών υπέρ του Μετοχικού Ταμείου Πολιτικών Υπαλλήλων.










 (Αντί για τη σελ. 204,01(β) Σελ. 204,01(γ)
Τεύχος Ε51-Σελ. 77

9.	ΒΑΣΙΛΙΚΟΝ ΔΙΑΤΑΓΜΑ
	της 16 Αυγ./7 Σεπτ. 1959
Περί γνωστοποιήσεως των μελλόντων να έλθωσιν εις γάμον εις την πόλιν του Ηρακλείου Κρήτης.
  Έχοντες υπόψη τας διατάξεις του άρθρ. 72 του Α.Ν. 2783/1941 "Εισαγωγικός Νόμος του Αστικού Κώδικος" και την υπ' αριθ. 407/1959 γνωμοδότησιν του Συμβουλίου της Επικρατείας, προτάσει του Ημετέρου επί της Δικαιοσύνης Υπουργού, απεφασίσαμεν και διατάσσομεν:
  ’ρθρον μόνον.-1.Αι διατάξεις του άρθρ. 1369 του Αστικού Κώδικος περί της δια του ημερησίου Τύπου δημοσιεύσεως γνωστοποιήσεως των μελλόντων να έλθωσιν εις γάμον, εφαρμόζονται και εις την πόλιν του Ηρακλείου Κρήτης.
  2.Η ισχύς του παρόντος άρχεται από της δημοσιεύσεως του εις την Εφημερίδα της Κυβερνήσεως.






























Σελ. 204,02(γ)
Τεύχος Ε51 - Σελ. 78

10.	ΠΡΟΕΔΡΙΚΟ ΔΙΑΤΑΓΜΑ υπ' αριθ. 456
	της 17/24 Οκτ. 1984 (ΦΕΚ Α' 164)
Αστικός Κώδικας και Εισαγωγικός του Νόμου
  Με το τελευταίο εδάφιο της παρ. 3 άρθρ. 36 Νόμ. 1406/14-14 Δεκ. 1983 (ΦΕΚ Α' 182) (τόμ. Ια σελ. 208, 211), ορίστηκε ότι σε περίπτωση νοηματικής διαφοράς επικρατεί το αρχικό κείμενο του νόμου που είναι διατυπωμένο στην καθαρεύουσα.
  Αναγκαστικός Νόμος Αριθ. 2783/1941
  ΕΙΣΑΓΩΓΙΚΟΣ ΝΟΜΟΣ ΤΟΥ ΑΣΤΙΚΟΥ
ΚΩΔΙΚΑ
  ΚΕΦΑΛΑΙΟ ΠΡΩΤΟ
  ΜΕΤΑΒΑΤΙΚΕΣ ΔΙΑΤΑΞΕΙΣ
  ’ρθρο 1.
  Από την έναρξη ισχύος (εισαγωγή) του Αστικού Κώδικα καταργούνται όλες οι διατάξεις νόμων ή γενικών ή τοπικών εθίμων, που αντιβαίνουν στις διατάξεις του ή στις διατάξεις αυτού του νόμου ή που αφορούν θέματα που ρυθμίζονται απ' αυτούς.
  ’ρθρο 2.
  Δεν επηρεάζεται από την εισαγωγή του Αστικού Κώδικα η ισχύς διατάξεων αστικού δικαίου ή ιδιωτικού διεθνούς δικαίου που στηρίζονται σε διεθνείς συμβάσεις, ούτε διατάξεων για δικαιοστάσια ή ενοικιοστάσια.
  ’ρθρο 3.
  Στις περιπτώσεις που στην ισχύουσα νομοθεσία γίνεται παραπομπή σε διατάξεις που καταργούνται με το νομό αυτό εφαρμόζονται στη θέση τους οι αντίστοιχες διατάξεις του Αστικού Κώδικα.
  ’ρθρο 4.
  Στις περιπτώσεις που οι διατάξεις του Αστικού Κώδικα ή του νόμου αυτού εφαρμόζονται και στα γεγονότα ή στις σχέσεις τις πριν από την εισαγωγή του, δεν επηρεάζονται από την εφαρμογή αυτή όσα έχουν λυθεί τελεσίδικα ή με συμβιβασμό.
  ’ρθρο 5.
  Με την εισαγωγή του Αστικού Κώδικα καταργούνται ειδικότερα:
  1.Το Διάταγμα της 23 Φεβρουαρίου/7-Μαρτίου 1835 "περί πολιτικού νόμου".
  2.Ο Ιόνιος Αστικός Κώδικας και οι νόμοι που τον τροποποιούν.
  3.Ο Αστικός Κώδικας, της Κρήτης και οι νόμοι που τον τροποποιούν.
  4.Τα άρθρα 8 και 9 του νόμου 10 της 26 Μαΐου 1899, που ισχύει στην Κρήτη, για την εισαγωγή δικαστικής νομοθεσίας
  5.Οι διατάξεις που ισχύουν κατά την εισαγωγή του Αστικού Κώδικα, της Κρητικής "Δικονομίας επί οικογενειακών και κληρονομικών δικαίων των εν Κρήτη Χριστανιών κ.λ.π." της 16 Απριλίου 1880.
  6.Ο Αστικός Κώδικας της Σάμου και οι νόμοι που τον τροποποιούν.
  7.Τα άρθρα 1 έως 13 και 91 έως 94 του νόμου Τ4Α' της 29 Οκτωβρίου/15 Νοεμβρίου 1856.
  8.Τα άρθρα 2 έως 3 του νόμου 147 της 5 Ιανουαρίου/1 Φεβρουαρίου 1914 "Περί της εν ταις προσαρτωμέναις χώραις εφαρμοστέας νομοθεσίας κλπ.".
  ’ρθρο 6.
  Καταργείται με την εισαγωγή του Αστικού Κώδικα το άρθρο 4 του νόμου 147 της 5 Ιανουαρίου 1914, ως προς τους Έλληνες ισραηλίτες, καθώς και η δικαιοδοσία πάνω 

στους Έλληνες ισραηλίτες των θρησκευτικών τους αρχών ή δικαστηρίων για τις υποθέσεις για τις οποίες προβλέπουν τα άρθρα 12 και 13 του νόμου 2456 της 27 Ιουλίου/2 Αυγούστου 1920, "περί ισραηλιτικών κοινοτήτων", όπως τροποποιήθηκαν από μεταγενέστερους νόμους. οι Έλληνες ισραηλίτες διέπονται στο εξής από το κοινό δίκαιο. Οι δίκες όμως που, όταν δημοσιευτεί ο νόμος αυτός, εκκρεμούν στις ισραηλιτικές θρησκευτικές αρχές ή δικαστήρια, για υποθέσεις των διατάξεων που καταργούνται, συνεχίζονται ενώπιόν τους σύμφωνα με τις καταργούμενες αυτές διατάξεις.
  ’ρθρο 7.
  Καταργούνται από την εισαγωγή του Αστικού Κώδικα:
  1.Τα άρθρα 27, 28, 81 έως 88, 410, 411, 1088 της Πολιτικής Δικονομίας.
  2.Το άρθρο 2 εδ. 4 και 5, καθώς και το άρθρο 3 του νόμου 3222 της 28 Αυγούστου 1924 "περί καταργήσεως του άρθρου 686 της Πολιτικής Δικονομίας".
  3.Τα άρθρα 27, 28, 86 έως 93 και 550 της Κρητικής Πολιτικής Δικονομίας.
  ’ρθρο 8.
  Καταργείται με την εισαγωγή του Αστικού Κώδικα το άρθρο 100 του Εμπορικού Νόμου.
  ’ρθρο 9.
  Εξακολουθούν να ισχύουν οι ειδικές διατάξεις, που κατά την εισαγωγή του Αστικού Κώδικα ισχύουν σχετικά με περιορισμούς για την απόκτηση ή την άσκηση αστικών δικαιωμάτων στην Ελλάδα από ξένα φυσικά ή νομικά πρόσωπα.
  Καταργείται από την εισαγωγή του Αστικού Κώδικα ο νόμος ΧΠΑ' της 10/12 Αυγούστου 1861 "περί αναγνωρίσεως των γαλλικών ανωνύμων εταιρειών εν Ελλάδι" όπως τροποποιήθηκε με το νόμο ΚΑ' της 13/17 Μαρτίου 1881.
  ’ρθρο 10.
  Καταργείται με την εισαγωγή του Αστικού Κώδικα ο νόμος 292 της 27/29 Σεπτεμβρίου 1914 "περί αφανείας".
  Ο κηδεμόνας που διορίστηκε σύμφωνα με το άρθρο 18 αυτού του νόμου θεωρείται επίτροπος απόντος και ισχύουν γι' αυτόν οι διατάξεις των άρθρων 1701 έως 1704 του Αστικού Κώδικα.
  ’ρθρο 11.
  Διαδικασία για την κήρυξη αφάνειας, που έχει αρχίσει πριν από την εισαγωγή του Αστικού Κώδικα, συνεχίζεται και περατώνεται σύμφωνα με τις σχετικές διατάξεις του Αστικού Κώδικα.
  Το τεκμήριο του άρθρου 38 του Κώδικα δεν έχει εφαρμογή στους θανάτους που συνέβησαν πριν από την εισαγωγή του. Οι θάνατοι αυτοί διέπονται ως προς το σημείο αυτό από το έως τώρα δίκαιο.
  ’ρθρο 12.
  Καταργούνται με την εισαγωγή του Αστικού Κώδικα τα άρθρα 1 έως 11, 24 έως 28, 31, 34 έως 38 του νόμου 281 της 21/25 Ιουνίου 1914 "περί σωματείων", καθώς και οι νόμοι που τροποποίησαν τις διατάξεις αυτές. Κατά τα λοιπά εξακολουθούν να ισχύουν οι διατάξεις του, καθώς και οι ειδικοί νόμοι και οι διατάξεις για κάθε είδους επαγγελματικά και αλληλοβοηθητικά σωματεία, καθώς επίσης και οι νόμοι ή οι διατάξεις για ειδικά νομικά πρόσωπα και ιδίως συνεταιρισμούς και επιμελητήρια. Επί σης εξακολουθεί να ισχύει ο αναγκ. νόμος 2189 του 1940 "περί σωματείων, των ειδικώς ανεγνωρισμένων ως φιλανθρωπικών κλπ.".
  
(Μετά τη σελ. 204,02(γ) Σελ. 204,021
Τεύχος Ζ12 - Σελ. 129
  
’ρθρο 13.
  Τα νομικά πρόσωπα που έχουν συσταθεί νόμιμα κατά την εισαγωγή του Αστικού Κώδικα εξακολουθούν να υπάρχουν σχετικά με την ικανότητα και τη διοίκηση ή λειτουργία τους εφαρμόζονται σ' αυτά οι σχετικές διατάξεις του Κώδικα.
  ’ρθρο 14.
  Εξακολουθούν να ισχύουν και μετά την εισαγωγή του Αστικού Κώδικα οι νόμοι για την πνευματική ιδιοκτησία, για τα συγγραφικά δικαιώματα σε θεατρικά έργα, καθώς και για το δικαίωμα ευρεσιτεχνίας.
  ’ρθρο 15.
  Εξακολουθούν να ισχύουν και μετά την εισαγωγή του Αστικού Κώδικα οι ειδικοί νόμοι που κατά την εισαγωγή του υπάρχουν για την απαγόρευση εμπράγματων δικαιοπραξιών σε ακίνητα, καθώς και για την επικύρωση ή τη ρύθμιση "ανώμαλων δικαιοπραξιών" σε ακίνητα.
  ’ρθρο 16.
  Η διάταξη του άρθρου 179 του Αστικού Κώδικα εφαρμόζεται και στις δικαιοπραξίες που καταρτίστηκαν πριν από την εισαγωγή του.
  ’ρθρο 17.
  Με την εισαγωγή του Αστικού Κώδικα καταργούνται οι νόμοι ΓΥΛΓ' της 27/30 Νοεμβρίου 1909 "περί βραχυπροθέσμων παραγραφών", ΓΧΞ' της 24/26 Μαρτίου 1910 "περί τροποποιήσεως και συμπληρώσεως των περί παραγραφής διατάξεων του ισχύοντος δικαίου" και Γ?ΜΓ' της 2/2 Δεκεμβρίου 1911 "περί παρατάσεως του χρόνου της διετούς παραγραφής του άρθρου 9 του νόμου ΓΥΛΓ΄ του έτους 1909 "περί βραχυπροθέσμων παραγράφων", καθώς και κάθε άλλη γενική ή ειδική διάταξη αστικού δικαίου σχετική με παραγραφή, που υπάρχει κατά την εισαγωγή του Κώδικα. Εξακολουθούν όμως να ισχύουν οι διατάξεις περί παραγραφής, που αφορούν ειδικά το δημόσιο ή άλλα νομικά πρόσωπα δημόσιου δικαίου, στα οποία έχει επεκταθεί η εφαρμογή των διατάξεων για την παραγραφή που αφορούν το δημόσιο.
  ’ρθρο 18.
  Οι διατάξεις του Αστικού Κώδικα για την παραγραφή εφαρμόζονται και στις αξιώσεις που έχουν γεννηθεί αλλά δεν έχουν ακόμη παραγραφεί κατά την εισαγωγή του. Η έναρξη όμως, η αναστολή και η διακοπή της παραγραφής κρίνεται, ως προς τον πριν από την εισαγωγή του Κώδικα χρόνο, σύμφωνα με το δίκαιο που ισχύει έως τώρα.
  Αν ο χρόνος παραγραφής του Κώδικα είναι συντομότερος από αυτόν που προβλέπει τα έως τώρα δίκαιο, υπολογίζεται ο συντομότερος, από την εισαγωγή του Κώδικα, και αρχίζει από αυτήν. Στην περίπτωση όμως που ο χρόνος παραγραφής του έως τώρα δικαίου συμπληρώνεται νωρίτερα από το συντομότερο που ορίζεται στον Κώδικα, η παραγραφή συμπληρώνεται μόλις περάσει ο χρόνος παραγραφής του έως τώρα δικαίου.
Σελ. 204,022
Τεύχος Ζ12 - Σελ. 130
  
’ρθρο 19.
  Η διάταξη του άρθρου 281 του Αστικού Κώδικα εφαρμόζεται και σε γεγονότα και σχέσεις προγενέστερες από την εισαγωγή του.
  ’ρθρο 20.
  Εξακολουθούν να ισχύουν και μετά την εισαγωγή του Αστικού Κώδικα οι νόμοι για τις οφειλές ή πληρωμές σε ξένο νόμισμα ή συνάλλαγμα, και γενικά οι νόμοι που αποβλέπουν στην προστασία του εθνικού νομίσματος.
  ’ρθρο 21.
  Με την εισαγωγή του Αστικού Κώδικα καταργούνται:
  1.Ο νόμος ?ΞΕ' της 22/25 Μαΐου 1882 "περί τόκου υπερημερίας", όπως έχει τροποποιηθεί.
  2.Τα νομοθετικά διατάγματα της 4/9 Σεπτεμβρίου 1925 και της 11/17 Αυγούστου 1926 περί τόκου, που επικυρώθηκαν με το νόμο 3849 της 4/6 Φεβρουαρίου 1929, καθώς και το άρθρο 2 του ίδιου νόμου.
  3.Ο νόμος 5108 της 10 Ιανουαρίου/16 Ιουλίου 1931 "περί τροποποιήσεως των περί νομίμου και συμβατικού τόκου διατάξεων".
  ’ρθρο 22.
  Από την εισαγωγή του Αστικού Κώδικα καταργείται το άρθρο 1 του ν. ΓΩΛΖ' της 23/25 Ιουλίου 1911 "περί συμβατικού τόκου, τοκογλυφίας κλπ.", το άρθρο 3 του νόμου αυτού αντικαθίσταται ως εξής: "Κάθε φορά που ο ισχυρισμός για τοκογλυφία ή αισχροκέρδεια δεν αποδεικνύεται με έγγραφο ή με όρκο που επάγεται αντί για κάθε άλλη απόδειξη, το δικαστήριο μπορεί να παραπέμψει τον ισχυρισμό αυτό σε ιδιαίτερη συζήτηση, οπότε εφαρμόζονται αναλόγως οι διατάξεις του άρθρου 729 εδ. γ' της Πολιτικής Δικονομίας, όπως έχουν τροποποιηθεί. Για να αποδειχθεί ο ισχυρισμός για τοκογλυφία ή αισχροκέρδεια επιτρέπονται και μάρτυρες".
  Κατά τα λοιπά εξακολουθούν να ισχύουν και μετά την εισαγωγή του Κώδικα οι διατάξεις του νόμου αυτού, όπως τροποποιήθηκαν από μεταγενέστερους νόμους.
  ’ρθρο 23.
  Εξακολουθεί να ισχύει και μετά την εισαγωγή του Αστικού Κώδικα ο νόμος 677 του 1937 για τα αγροτικά χρέη, και ειδικά το άρθρο 14 του νόμου αυτού για το ποσοστό του τόκου, όπως ο νόμος αυτός τροποποιήθηκε ή ερμηνεύθηκε αυθεντικά.

  
’ρθρο 24.
  Ενοχές από οποιοδήποτε λόγο, που τα παραγωγικά τους αίτια συντελέστηκαν πριν από την εισαγωγή του Αστικού Κώδικα, διέπονται και μετά την εισαγωγή του από το έως τώρα δίκαιο, και ιδίως ως προς τη γένεση, το περιεχόμενο, την έκταση, την ενέργεια και τα αποτελέσματα, την υπερημερία του οφειλέτη ή του δανειστή, το δικαίωμα υπαναχώρησης, την επίδραση στη σύμβαση της απρόοπτης μεταβολής των συνθηκών, την αδυναμία παροχής, το πταίσμα και τα αποδεικτικά μέσα.
  Η διάταξη αυτή εφαρμόζεται και στις ενοχές από δικαιοπραξία υπό αναβλητική αίρεση ή προθεσμία της οποίας η πλήρωση επέρχεται μετά την εισαγωγή του Αστικού Κώδικα.
  ’ρθρο 25.
  Γεγονότα αποσβεστικά των ενοχών του προηγούμενου άρθρου, αν συντελέστηκαν μετά την εισαγωγή του Κώδικα, διέπονται από τις διατάξεις του. Το ίδιο εφαρμόζεται και για την εκχώρηση τέτοιων ενοχών ή την αναδοχή χρέους από τέτοιες ενοχές.
  Αποσβεστικός λόγος της ενοχής, ειδικά οριζόμενος στη δικαιοπραξία, διέπεται από το έως τώρα δίκαιο, και αν ακόμη τα γεγονότα του συντελέστηκαν μετά την ισχύ του νέου δικαίου.
  ’ρθρο 26.
  Η διάταξη του άρθρου 409 του Αστικού Κώδικα εφαρμόζεται και στις συμβάσεις που καταρτίστηκαν πριν από την εισαγωγή του.
  ’ρθρο 27.
  Εξακολουθούν να ισχύουν και μετά την εισαγωγή του Αστικού Κώδικα οι διατάξεις νεότερων ειδικών νόμων, που απαγορεύουν ή περιορίζουν ή κατ' εξαίρεση επιτρέπουν την εκχώρηση απαιτήσεων, στις οποίες περιλαμβάνονται και απαιτήσεις μισθών, ημερομισθίων, συντάξεων, μερισμάτων ή κάθε είδους βοηθημάτων δημόσιων, δημοτικών, κοινοτικών ή ιδιωτικών υπαλλήλων.
  ’ρθρο 28.
  Η διάταξη του άρθρου 464 του Αστικού Κώδικα εφαρμόζεται και στις εκχωρήσεις που έγιναν πριν από την εισαγωγή του.
  ’ρθρο 29.
  Στις περιπτώσεις όπου στη νομοθεσία που ισχύει ή σε δικαιοπραξίες απαντά ο όρος "συνενοχή" ή "αλληλέγγυα ενοχή", από την εισαγωγή του Αστικού Κώδικα νοείται, για τις έννομες σχέσεις που διέπονται από αυτόν, η ενοχή εις ολόκληρον του Κώδικα.
  ’ρθρο 30.
  Με την εισαγωγή του Αστικού Κώδικα καταργείται, για τις έννομες σχέσεις που διέπονται από αυτόν, το άρθρο 867 εδ. 5 της Πολιτικής Δικονομίας.
  ’ρθρο 31.
  Με την εισαγωγή του Αστικού Κώδικα καταργείται η διάταξη του άρθρου 45 του νόμου περί χαρτοσήμου.
  ’ρθρο 32.
  Εξακολουθούν να ισχύουν και μετά την εισαγωγή του Αστικού Κώδικα οι διατάξεις νεότερων ειδικών νόμων που απαγορεύουν ή περιορίζουν τις δωρεές.
  ’ρθρο 33.
  Εξακολουθούν να ισχύουν και μετά την εισαγωγή του Αστικού Κώδικα νεότεροι ειδικοί νόμοι που ορίζουν ιδιαίτερο τύπο ή ιδιαίτερους όρους και περιορισμούς για την πώληση ορισμένων ειδών.
  
’ρθρο 34.
  Εξακολουθούν να ισχύουν και μετά την εισαγωγή του Αστικού Κώδικα διατάξεις νεότερων ειδικών νόμων για τη μίσθωση πραγμάτων ορισμένης κατηγορίας ή για ορισμένη χρήση.
  ’ρθρο 35.
  Καταργούνται με την εισαγωγή του Αστικού Κώδικα :
  1.Τα εδάφια 4 και 6 του άρθρου 941 της Πολιτικής Δικονομίας, καθώς και το εδάφιο 2 του άρθρου 1034, εφόσον αναφέρεται σ' αυτά.
  2.Το εδάφιο β' του άρθρου 381 της Κρητικής Πολιτικής Δικονομίας του 1880, καθώς και το εδ. 2 του άρθρου 781 της Κρητικής Πολιτικής Δικονομίας, εφόσον αναφέρεται σ' αυτό.
  ’ρθρο 36.
  Η μετά την εισαγωγή του Αστικού Κώδικα σιωπηρή ανανέωση προϋπάρχουσας μίσθωσης πράγματος ή σύμβασης εργασίας, καθώς και η αναμίσθωση που γίνεται μ' αυτό τον τρόπο, διέπονται από τις διατάξεις του Κώδικα.
  ’ρθρο 37.
  Σε μίσθωση ακινήτου που συμφωνήθηκε πριν από την εισαγωγή του Αστικού Κώδικα, η εκποίηση του ακινήτου ή η επιβάρυνσή του με εμπράγματο δικαίωμα μετά την εισαγωγή του Κώδικα διέπεται από τις διατάξεις των άρθρων 614 έως 617, διατηρούνται όμως τα λοιπά δικαιώματα του μισθωτή από το έως τώρα δίκαιο.
  ’ρθρο 38.
  Εξακολουθούν να ισχύουν και μετά την εισαγωγή του Αστικού Κώδικα όλοι οι νόμοι και τα διατάγματα που αφορούν συλλογικές συμβάσεις εργασίας, καταγγελία συμβάσεων εργασίας ιδιωτικών υπαλλήλων, εργατών, υπηρετών, τεχνιτών, την πληρωμή ή τις κρατήσεις μισθών και ημερομισθίων τους, τις ώρες και τα χρονικά όρια εργασίας, την ανάπαυση της Κυριακής, τα εργατικά ατυχήματα, την ασφάλεια και την υγιεινή των εργαζομένων, τη θέση τους σε περίπτωση επιστράτευσης, ή άλλοι ειδικοί νόμοι, που αφορούν τη σύμβαση εργασίας.
  Οι διατάξεις των άρθρων 588, 610, 660 έως 664, 670 του Αστικού Κώδικα εφαρμόζονται και στις συμβάσεις εργασίας που συνομολογήθηκαν πριν από την εισαγωγή του.
  ’ρθρο 39.
  Εξακολουθούν να ισχύουν και μετά την εισαγωγή του Αστικού Κώδικα οι διατάξεις που υπάρχουν κατά την εισαγωγή του για την εκτέλεση δημόσιων, λιμενικών, δημοτικών ή κοινοτικών έργων.
  ’ρθρο 40.
  Εξακολουθούν να ισχύουν και μετά την εισαγωγή του Αστικού Κώδικα οι νόμοι 3505 της 24 Απριλίου/2 Μαΐου 1928, 4487 της 5/10 Μαρτίου 1930 και 5717 της 21/29 Σεπτεμβρίου 1932 περί μεσιτών, όπως τροποποιήθηκαν από μεταγενέστερους νόμους, καθώς και οι ειδικές διατάξεις για τη χρηματιστηριακή μεσιτεία, και ο νόμος 5227 της 26 Ιουλίου/26 Αυγούστου 1931 "περί μεσαζόντων".
  Η διάταξη του άρθρου 707 του Αστικού Κώδικα εφαρμόζεται και στις συμβάσεις μεσιτείας, που συνομολογήθηκαν πριν από την εισαγωγή του.
  ’ρθρο 41.
  Με την εισαγωγή του Αστικού Κώδικα καταργούνται τα άρθρα 15, 16, 19 έως 24 και 69 έως 75 του νομοθετικού διατάγματος της 17 Ιουλίου/13 Αυγούστου 1923 "περί ειδικών διατάξεων επί ανωνύμων εταιριών", που εξακολουθεί να ισχύει κατά τα λοιπά.
  Καταργείται το άρθρο 1 του νομοθετικού διατάγματος της 28 Απριλίου/7 Μαΐου 1923 "περί μεταρρυθμίσεως δια-

(Μετά τη σελ. 204,022) Σελ. 204,023
Τεύχος Ζ12 - Σελ. 131

τάξεων περί εταιρειών", όπως τροποποιήθηκε με τον αναγκαστικό νόμο 2612 του 1940.
  Η ισχύς των διατάξεων του νόμου "περί ανωνύμων εταιρειών", που αφορούν τις ανώνυμες μετοχές δεν επηρεάζεται από την εισαγωγή του Κώδικα.
  ’ρθρο 42.
  Η διάταξη του άρθρου 766 του Αστικού Κώδικα εφαρμόζεται και στις εταιρίες που έχουν συσταθεί πριν από την εισαγωγή του.
  ’ρθρο 43.
  Από την εισαγωγή του Αστικού Κώδικα οι διατάξεις του εφαρμόζονται και στην κοινωνία κατά ιδανικά μέρη, η οποία υπάρχει κατά την εισαγωγή του.
  ’ρθρο 44.
  Με την εισαγωγή του Αστικού Κώδικα καταργούνται τα άρθρα 1 έως 4 του νόμου 5205 της 23/28 Ιουλίου 1931 "περί ευθύνης και προστασίας των ξενοδόχων".
  ’ρθρο 45.
  Από την εισαγωγή του Αστικού Κώδικα οι διατάξεις των άρθρων 894 έως 896, 898 και 900 εδ. α' εφαρμόζονται και στα ανώνυμα χρεόγραφα που εκδόθηκαν πριν από την εισαγωγή του. Η παραγραφή όμως των απαιτήσεων από τέτοια χρεόγραφα διέπεται από το έως τώρα δίκαιο.
  ’ρθρο 46.
  Η διαδικασία που προβλέπεται στο άρθρο 895 του Αστικού Κώδικα θα κανονιστεί με ειδικό νόμο.
  ’ρθρο 47.
  Εξακολουθούν να ισχύουν και μετά την εισαγωγή του Αστικού Κώδικα νεότεροι ειδικοί νόμοι ή διατάξεις που καθιερώνουν ευθύνη για αποζημίωση εξαιτίας πράξεων ή παραλείψεων ή που κανονίζουν ιδιαίτερο τρόπο ή ιδιαίτερους όρους για την αποζημίωση.
  ’ρθρο 48.
  Καταργούνται με την εισαγωγή του Αστικού Κώδικα τα άρθρα 1 και 2 του νόμου 1699 της 24 Δεκεμβρίου 1918/12 Ιανουαρίου 1919 "περί ικανοποιήσεως του αδικηθέντος κλπ." ως προς τις κολάσιμες πράξεις που διαπράττονται μετά την εισαγωγή του.
  ’ρθρο 49.
  Καταργείται με την εισαγωγή του Αστικού Κώδικα ο νόμος "περί διακρίσεως κτημάτων" της 21 Ιουνίου/10 Ιουλίου 1837, καθώς και ο νόμος 1339 της 18/28 Απριλίου 1918 "περί ευρέσεως απολωλότων".
  
Σελ. 204,024
Τεύχος Ζ12 - Σελ. 132
  
’ρθρο 50.
  Η νομή, η οιονεί νομή ή η κατοχή που υπάρχει κατά την εισαγωγή του Αστικού Κώδικα διέπεται στο εξής, ως προς τα μετέπειτα έννομα αποτελέσματα, ή την προσβολή και προστασία της νομής ή οιονεί νομής ή κατοχής από τις διατάξεις του Αστικού Κώδικα.
  ’ρθρο 51.
  Η απόκτηση κυριότητας ή άλλου εμπράγματου δικαιώματος πριν από την εισαγωγή του Αστικού Κώδικα κρίνεται κατά το δίκαιο που ίσχυε όταν έγιναν τα πραγματικά γεγονότα για την απόκτησή τους.
  ’ρθρο 52.
  Εξακολουθούν να ισχύουν και μετά την εισαγωγή του Αστικού Κώδικα οι νεότεροι ειδικοί νόμοι που υπάρχουν κατά την εισαγωγή του σχετικά με τον τρόπο που μεταβιβάζεται η κυριότητα ορισμένης κατηγορίας κινητών.
  ’ρθρο 53.
  Εξακολουθούν να ισχύουν και μετά την εισαγωγή του Αστικού Κώδικα οι ειδικοί νόμοι που υπάρχουν κατά την εισαγωγή του σχετικά με τη διοίκηση και προστασία γενικά των δημόσιων ή εκκλησιαστικών ή μοναστηριακών κτημάτων.
  ’ρθρο 54.
  Εξακολουθεί να ισχύει και μετά την εισαγωγή του Αστικού Κώδικα ο νόμος 3741 της 4/9 Ιανουαρίου 1929 "περί ιδιοκτησίας κατ' όροφον".
  ’ρθρο 55.
  Το δικαίωμα κυριότητας, που υπάρχει κατά την εισαγωγή του Αστικού Κώδικα, διέπεται στο εξής ως προς την έκταση, το περιεχόμενο, τη δυνατότητα μεταβίβασης, την προστασία και την απόσβεσή του από τις διατάξεις του Κώδικα. Το ίδιο ισχύει και για την κυριότητα σε όροφο ή σε διαμέρισμα ορόφου.
  ’ρθρο 56.
  Εξακολουθούν να ισχύουν και μετά την εισαγωγή του Αστικού Κώδικα οι νόμοι που υπάρχουν κατά την εισαγωγή του για τα ιαματικά νερά, τα μεταλλεία, τα ορυχεία και λατομεία, οι νόμοι για την αναγκαστική απαλλοτρίωση, καθώς και οι περιορισμοί της κυριότητας από ειδικούς νόμους ή διατάξεις. Επίσης δεν επηρεάζεται η ισχύς διατάξεων αστικού δικαίου, που περιλαμβάνονται στο νόμο "περί σχεδίου πόλεων και κωμών", στο γενικό οικοδομικό κανονισμό, στην αγροτική και δασική νομοθεσία, στη νομοθεσία για την διανομή γαιών και την αποκατάσταση ακτημόνων ή αγροτών ή κτηνοτρόφων.
  Καταργείται με την εισαγωγή του Κώδικα το άρθρο 1 του νομοθετικού διατάγματος της 17/20 Ιουλίου 1923 "περί εκμεταλλεύσεως της δυνάμεως των ρεόντων υδάτων".

  
’ρθρο 57.
  Τα εμπράγματα δικαιώματα σε ξένο πράγμα ή δικαίωμα, που υπάρχουν κατά την εισαγωγή του Αστικού Κώδικα, ισχύουν και στο εξής, και διέπονται, ως προς την έκαστη, το περιεχόμενο, τη δυνατότητα μεταβίβασης, την προστασία και την απόσβεσή τους από το έως τώρα δίκαιο. Οι πραγματικές όμως δουλείες, που υπάρχουν πάνω σε ακίνητα διέπονται, από την εισαγωγή του Κώδικα, από τις διατάξεις του.
  ’ρθρο 58.
  Το εμπράγματο δικαίωμα εμφύτευσης σε ξένο έδαφος, που υπάρχει κατά την εισαγωγή του Αστικού Κώδικα, διατηρείται και εξακολουθεί να διέπεται από το έως τώρα δίκαιο, ή από τις ειδικές σχετικά μ' αυτό διατάξεις που ισχύουν έως τώρα.
  ’ρθρο 59.
  Εμπράγματα δικαιώματα επιφάνειας ή χωριστής κυριότητας, που υπάρχουν κατά την εισαγωγή του Αστικού Κώδικα σε φυτεία ή δέντρα ή οικοδομές σε ξένο έδαφος, διατηρούνται και εξακολουθούν να διέπονται από το έως τώρα δίκαιο ή από τις ειδικές σχετικές διατάξεις που ισχύουν έως τώρα.
  ’ρθρο 60.
  Αν στις περιπτώσεις των δύο προηγούμενων άρθρων δεν παρέχεται ή δεν παρέχεται πια από ειδικούς νόμους στον κύριο του εδάφους ή στο δικαιούχο της χωριστής κυριότητας ή του εμπράγματου δικαιώματος στο έδαφος, δικαίωμα εξαγοράς, καθένα από τα δύο μέρη έχει δικαίωμα, από την εισαγωγή του Αστικού Κώδικα, να ζητήσει την εξαγορά των δικαιωμάτων του άλλου, πληρώνοντας την αξία τους κατά το χρόνο της εξαγοράς. Η εξαγορά χαρακτηρίζεται ως δημόσια ανάγκη.
  Αν υπάρχουν περισσότεροι δικαιούχοι εξ αδιαιρέτου, η αίτηση για την εξαγορά μπορεί, αν αρνούνται οι άλλοι, να υποβληθεί και από τον ένα μόνο, αν αυτός προσφέρεται να πληρώσει ολόκληρο το τίμημα της εξαγοράς. Στην περίπτωση αυτή αναγνωρίζεται με την απόφαση ότι η εξαγορά έγινε υπέρ όλων των δικαιούχων εξ αδιαιρέτου. Εκείνος που πλήρωσε έχει δικαίωμα να απαιτήσει από τους λοιπούς την αναλογία τους στο τίμημα και στα έξοδα, με τον τόκο από τότε που πλήρωσε, και έχει από το νόμο τίτλο για να εγγράψει υποθήκη σε κάθε ακίνητο των υπόχρεων.
  ’ρθρο 61.
  Η κατά το προηγούμενο άρθρο αίτηση εξαγοράς δικάζεται οριστικά από τον πρόεδρο των πρωτοδικών της τοποθεσίας του ακινήτου, που κρίνει εκ των ενόντων, κατά τη διαδικασία των άρθρων 634 επ. της Πολιτικής Δικονομίας και μπορεί να διατάξει και πραγματογνωμοσύνη. Ο πρόεδρος αποφασίζει, όταν υπάρχουν αιτήσεις και από τα δυο μέρη, αν θα προτιμηθεί για την εξαγορά ο κύριος του εδάφους ή ο δικαιούχος της φυτείας, των δέντρων ή της οικοδομής, καθώς και για το τίμημα της εξαγοράς. Έφεση κατά των αποφάσεων αυτών μπορεί να ασκηθεί, ανεξάρτητα από ποσόν, στον πρόεδρο εφετών της τοποθεσίας του ακινήτου, μέσα σε δεκαπέντε ημέρες από την κοινοποίηση. Ο πρόεδρος εφετών δικάζει σύμφωνα με την ίδια διαδικασία και μπορεί να εξετάσει και νέους μάρτυρες.
  ’ρθρο 62.
  Ο πρόεδρος των πρωτοδικών, με την απόφαση που προσδιορίζει το τίμημα, τάσσει προθεσμία για την κατάθεσή του στο Ταμείο Παρακαταθηκών και Δανείων. Η προθεσμία αυτή, όχι μεγαλύτερη από έξι μήνες, αρχίζει αφότου γίνει τελεσίδικη, σύμφωνα με το προηγούμενο άρθρο, η απόφαση που προσδιορίζει το τίμημα.
  Αν το τίμημα κατατεθεί εμπρόθεσμα, ο πρόεδρος εκδίδει απόφαση που δέχεται την αίτηση και επιδικάζει σε εκείνον που εξαγοράζει, την πλήρη κυριότητα του εδάφους και της φυτείας ή των δέντρων ή της οικοδομής. Η απόφαση αυτή, ανεξάρτητα από ποσόν, προσβάλλεται με έφεση στον πρόεδρο εφετών της τοποθεσίας του ακινήτου μέσα σε τριάντα ημέρες από την κοινοποίηση. Ο πρόεδρος εφετών δικάζει κατά την ίδια διαδικασία.
  
Εκείνος στον οποίο επιδικάστηκε η κυριότητα την αποκτά αφότου μεταγραφεί η απόφαση μετά την τελεσιδικία της. Τυχόν δικαιώματα τρίτων στο δικαίωμα που εξαγοράζεται, εκτός από την υποθήκη, διατηρούνται. Η υποθήκη που τυχόν υπάρχει στο δικαίωμα που εξαγοράζεται αποσβήνεται και μετατρέπεται σε προσωπική αξίωση για το τίμημα που κατατέθηκε. Υποθήκη που υπάρχει στο δικαίωμα, εκείνου που εξαγοράζει διατηρείται και ισχύει στο εξής σε ολόκληρο το νέο ενιαίο ακίνητο.
  Οι αποφάσεις του προέδρου εφετών, στην περίπτωση αυτού και του προηγούμενου άρθρου, δεν υπόκεινται σε κανένα τακτικό ή έκτακτο ένδικο μέσο.
  ’ρθρο 63.
  Αν δεν κατατεθεί εμπρόθεσμα το τίμημα, η απόφαση του προέδρου χάνει την ισχύ της. Νέα αίτηση εξαγοράς από εκείνον που δεν κατέθεσε το τίμημα ή από τους κληρονόμους του, μπορεί να υποβληθεί μόνο αφού περάσουν δύο χρόνια από την πάροδο της προθεσμίας για την κατάθεση του τιμήματος. Μέσα στο διάστημα αυτό το άλλο μέρος μπορεί να ζητήσει την εξαγορά, με την ίδια διαδικασία· εφόσον εκκρεμεί η αίτησή του, δεν εισάγεται η νέα αίτηση εξαγοράς του πρώτου.
  ’ρθρον 64.
  Οι διατάξεις του Αστικού Κώδικα για τη χρησικτησία της κυριότητας ή των δουλειών εφαρμόζονται από την εισαγωγή του και στη χρησικτησία που είχε αρχίσει προηγουμένως, εφόσον δεν είχε συμπληρωθεί όταν άρχισε η εφαρμογή του. Η έναρξη όμως, η αναστολή και η διακοπή της χρησικτησίας κρίνεται, ως. προς το χρόνο πριν από την εισαγωγή του Κώδικα, σύμφωνα με το έως τώρα δίκαιο.
  ’ρθρο 65.
  Αν στην περίπτωση του προηγούμενου άρθρου ο χρόνος χρησικτησίας του Αστικού Κώδικα είναι συντομότερος από το χρόνο του έως τώρα δικαίου, από την εισαγωγή του Κώδικα υπολογίζεται ο συντομότερος και αρχίζει από την εισαγωγή του. Σε περίπτωση όμως που ο χρόνος χρησικτησίας του έως τώρα δικαίου συμπληρώνεται νωρίτερα από το συντομότερο χρόνο του Κώδικα, η χρησικτησία συμπληρώνεται μόλις περάσει ο χρόνος του έως τώρα δικαίου.
  ’ρθρο 66.
  Από την εισαγωγή του Αστικού Κώδικα καταργείται ο Νόμος Τ4 της 29 Οκτωβρίου/6 Νοεμβρίου 1856 "περί μεταγραφής της κυριότητος των ακινήτων και των άλλων επ' αυτών πραγματικών δικαιωμάτων", όπως τροποποιήθηκε, καθώς και ο νόμος της 11/12 Αυγούστου 1836 "περί των υποθηκών", όπως τροποποιήθηκε. Τα διατάγματα όμως που ήδη ισχύουν για την εκτέλεση των νόμων αυτών διατηρούνται και στο εξής ως εκτελεστικά διατάγματα των αντίστοιχων διατάξεων του Κώδικα, εφόσον δεν αντιβαίνουν στις διατάξεις αυτές·τα διατάγματα αυτά μπορούν να τροποποιούνται και να συμπληρώνονται με διατάγματα για την εκτέλεση των σχετικών διατάξεων του Κώδικα.
  Εξακολουθούν επίσης να ισχύουν οι νόμοι και τα διατάγματα που αφορούν τη σύσταση βιβλίων μεταγραφών και υποθηκών, καθώς και την οργάνωση, τη λειτουργία και τη διεύθυνση μεταγραφοφυλακείων ή υποθηκοφυλακείων, και ο νόμος 2431 της 29 Ιουνίου/13 Ιουλίου 1920 "περί ανανεώσεως των βιβλίων υποθηκών και άλλων τίνων συναφών διατάξεων", εφόσον, δεν αντιβαίνουν στις διατάξεις του Κώδικα.
  
  
  

(Μετά τη σελ. 204,024) Σελ. 204,025
Τεύχος Ζ12-Σελ. 133
  
’ρθρο 67.
  Στην Κρήτη και στη Σάμο εξακολουθούν να ισχύουν και μετά την εισαγωγή του Αστικού Κώδικα, ως εκτελεστικά των αντίστοιχων διατάξεών του, τα εγχώρια διατάγματα που υπάρχουν για την εκτέλεση της νομοθεσίας περί μεταγραφής και υποθηκών, καθώς και οι νόμοι και τα διατάγματα που υπάρχουν για τη σύσταση βιβλίων μεταγραφών και υποθηκών, καθώς και για την οργάνωση, τη λειτουργία και τη διεύθυνση μεταγραφοφυλακείων και υποθηκοφυλακείων, εφόσον δεν αντιβαίνουν στις διατάξεις του Κώδικα. Τα διατάγματα αυτά μπορούν να τροποποιούνται ή να συμπληρώνονται με διατάγματα για την εκτέλεση των διατάξεων του Κώδικα.
  ’ρθρο 68.
  Εξακολουθούν να ισχύουν και μετά την εισαγωγή του Αστικού Κώδικα οι ειδικοί νόμοι ή οι ειδικές διατάξεις για την υποθήκη ή για το γενικό ή τον ειδικό τίτλο υποθήκης. ιδίως ο νόμος 4112 της 20 Μαρτίου/1 Απριλίου 1929 "περί συστάσεως υποθήκης επί μηχανικών ή άλλων εγκαταστάσεων", ο Νόμος 3743 της 4/9 Ιανουαρίου 1929 "περί των εις την Εθνικήν Κτηματικήν Τράπεζαν παραχωρουμένων υποθηκών επί ακινήτων εν ταις Νέαις Χώραις", και ο νόμος 4031 της 2/5 Μαρτίου 1929 "περί των εις την Εθνικήν Κτηματικήν Τράπεζαν παραχωρουμένων υποθηκών επί ακινήτων εν Περαχώρα, Λουτρακίω και Μπισίοις".
  ’ρθρο 69.
  Εξακολουθεί να ισχύει και μετά την εισαγωγή του Αστικού Κώδικα το άρθρο 956 της Πολιτικής Δικονομίας και το άρθρο 373 της Κρητικής Πολιτικής Δικονομίας του 1880, εφόσον δεν αντιβαίνουν στα άρθρα 1294 και 1295 του Κώδικα.
  ’ρθρο 70.
  Καταργείται με την εισαγωγή του Αστικού Κώδικα ο Νόμος της 1/6 Δεκεμβρίου 1836 "περί ενεχύρου", όπως τροποποιήθηκε. Διατηρούνται όμως και στο εξής οι ειδικοί νόμοι ή οι διατάξεις για το ενέχυρο και ιδίως για το γεωργικό ενεχυρόγραφο, για το ενέχυρο καπνού, για τα ενεχυροδανειστήρια και τα ενεχυρόγραφα του Νόμου ΒΥΙΗ' της 13 Απριλίου 1896 "περί Γενικών Αποθηκών".
  ’ρθρο 71.
  Με ιδιαίτερο νόμο θα καθοριστούν τα σχετικά με το ειδικό δημόσιο βιβλίο που προβλέπει το άρθρο 1214 του Κώδικα.
  ’ρθρο 72.
  Η γνωστοποίηση με τον καθημερινό τύπο, που προβλέπει το άρθρο 1369 παρ. 2 του Αστικού Κώδικα, γίνεται στις πόλεις Αθήνα, Πειραιά, θεσσαλονίκη, Πάτρα, Βόλο, Χανιά, Καλαμάτα, καθώς και σε άλλες πόλεις που θα οριστούν με διάταγμα. Με προεδρικά διατάγματα θα οριστούν οι λεπτομέρειες της τέλεσης του γάμου, το περιεχόμενο της πράξης που θα συντάσσεται μετά την τέλεσή του, καθώς και οι λεπτομέρειες σχετικά με τη χορήγηση άδειας γάμου.
Σελ. 204,026
Τεύχος Ζ12 - Σελ. 134
  
’ρθρο 73.
  Εξακολουθεί να ισχύει και μετά την εισαγωγή του Αστικού Κώδικα το άρθρο 9 του Νόμου 2450 της 24 Ιουλίου/12 Αυγούστου 1920 "περί μέτρων προς περιστολήν της λέπρας" και το άρθρο 4 του αναγκαστικού νόμου 651 της 25/27 Απριλίου 1937 "περί καταπολεμήσεως του τραχώματος και της κληρονομικής συφιλίδος".
  ’ρθρο 74.
  Οι γάμοι που έχουν τελεστεί πριν από την εισαγωγή του Αστικού Κώδικα κρίνονται, ως προς το κύρος τους και ως προς τα αποτελέσματα της ακύρωσής τους σύμφωνα με το έως τώρα δίκαιο.
  ’ρθρο 75
  Με την εισαγωγή του Αστικού Κώδικα καταργείται ο Νόμος Χ4 ΣΤ' της 15/23 Οκτωβρίου 1861 "περί μικτών γάμων".
  Οι μικτοί γάμοι που έχουν τελεσθεί έως τη δημοσίευση του Αστικού Κώδικα από ιερέα της ρωμαϊκής καθολικής εκκλησίας θεωρούνται έγκυροι εφόσον δεν έχει εκδοθεί έως τη δημοσίευση του νόμου αυτού αμετάκλητη ακυρωτική απόφαση.
  ’ρθρο 76.
  Από την εισαγωγή του Αστικού Κώδικα οι προσωπικές σχέσεις των συζύγων από το γάμο κρίνονται, και για τους γάμους που τελέστηκαν πριν από την εισαγωγή του, κατά τις διατάξεις του Αστικού Κώδικα.
  ’ρθρο 77.
  Με την εισαγωγή του Αστικού Κώδικα καταργούνται :
  1.Ο Νόμος 1340 της 18/27 Απριλίου 1918 "περί εκποιήσεως των προικώων ακινήτων κ.λ.π.", καθώς και ο νόμος 6345 της 15/18 Οκτωβρίου 1934 που τον συμπλήρωσε.
  2.Ο νόμος 3237 της 8/10 Δεκεμβρίου 1924 "περί της διεκδικήσεως διατετιμημένων προικώων ακινήτων μετά την λύσιν του γάμου".
  ’ρθρο 78.
  Σε περίπτωση γάμου που τελέστηκε πριν από την εισαγωγή του Αστικού Κώδικα οι περιουσιακές σχέσεις των συζύγων και τα σχετικά με την προίκα κρίνονται κατά το έως τώρα δίκαιο. Η προίκα όμως που συνιστάται μετά την εισαγωγή του Κώδικα διέπεται από τις διατάξεις του.
  Η διάταξη του άρθρου 1399 εφαρμόζεται και σε γάμο που έχει τελεσθεί πριν από την εισαγωγή του Αστικού Κώδικα.
  ’ρθρο 79.
  Από την εισαγωγή του Αστικού Κώδικα οι λόγοι του διαζυγίου και τα αποτελέσματα του κρίνονται και για τους γάμους που τελέστηκαν πριν από την εισαγωγή του σύμφωνα με τις διατάξεις του.

  
’ρθρο 80.
  Εκκρεμείς δίκες διαζυγίου, στις οποίες δεν έχει εκδοθεί αμετάκλητη απόφαση έως την εισαγωγή του Αστικού Κώδικα, κρίνονται ως προς τους λόγους διαζυγίου, κατά το δίκαιο που ίσχυε κατά την έγερση της αγωγής και ως προς τα αποτελέσματα του διαζυγίου κατά τις διατάξεις του Κώδικα.
  Στην Κρήτη οι δίκες περί διαζυγίων, που εκκρεμούν κατά την εισαγωγή του Αστικού Κώδικα, εξακολουθούν να διέπονται έως το τέλος, τόσο ως προς τη διαδικασία όσο και ως προς την αρμοδιότητα, από το δίκαιο που ισχύει εκεί έως τώρα. Το ίδιο ισχύει και για τις δίκες περί διαζυγίου που εκκρεμούν στην Κρήτη, για τις οποίες έχει εκδοθεί απόφαση του πολιτικού δικαστηρίου, αλλά χρειάζεται, κατά το έως τώρα δίκαιο, και άλλη διαδικασία στον επίσκοπο. Τα αποτελέσματα όμως του διαζυγίου κρίνονται κατά τις διατάξεις του Κώδικα.
  ’ρθρο 81.
  Για γεγονότα που συνέβησαν πριν από την εισαγωγή του Αστικού Κώδικα και που αποτελούν κατά τις διατάξεις του λόγο διαζυγίου μπορεί να ζητηθεί διαζύγιο. Στις περιπτώσεις των άρθρων 1441, 1443, 1446 του Κώδικα συνυπολογίζεται και ο χρόνος που πέρασε πριν από την εισαγωγή του. Στην περίπτωση του άρθρου 1445 δεν χρειάζεται να περάσει έτος αφότου δημοσιεύτηκε η απόφαση που κήρυξε την αφάνεια.
  ’ρθρο 82.
  Με την εισαγωγή του Αστικού Κώδικα καταργούνται ο νόμος 2228 της 24 Ιουνίου/2 Ιουλίου 1920 "περί διαζυγίου" και τα άρθρα 51 και 53 έως 59 του Κρητικού νόμου 276 της 20 Δεκεμβρίου 1900 "περί καταστατικού νόμου της εν Κρήτη Ορθοδόξου Εκκλησίας".
  ’ρθρο 83.
  Από την εισαγωγή του Αστικού Κώδικα η συγγένεια κρίνεται κατά τις διατάξεις του. Στις περιπτώσεις που, κατά τη νομοθεσία που ισχύει, συνδέονται με τη συγγένεια ορισμένες συνέπειες, εφαρμόζονται οι σχετικές με τη συγγένεια διατάξεις του Κώδικα.
  ’ρθρο 84.
  Η γνησιότητα του τέκνου, που γεννήθηκε πριν από την εισαγωγή του Αστικού Κώδικα, κρίνεται κατά το δίκαιο που ίσχυε όταν γεννήθηκε.
  ’ρθρο 85.
  Προκειμένου για τέκνα που γεννήθηκαν πριν από την εισαγωγή του Αστικού Κώδικα, η σχέση τους με τους γονείς και τα σχετικά με την πατρική εξουσία, καθώς και τα αποτελέσματά τους, κρίνονται κατά τις διατάξεις του Κώδικα. Αυτό ισχύει ιδίως για την αμοιβαία υποχρέωση διατροφής, τη συναίνεση του γονέα σε γάμο ή σε υιοθεσία του τέκνου, την υποχρέωση του γονέα να προικίσει τη θυγατέρα του, εφόσον ο γάμος γίνεται μετά την εισαγωγή του Κώδικα, την πατρική διοίκηση και την επικαρπία στην περιουσία του τέκνου, έστω και αν η περιουσία αποκτήθηκε πριν από την εισαγωγή του Κώδικα.
  ’ρθρο 86.
  Αν κατά την εισαγωγή του Αστικού Κώδικα έχει εκδοθεί αμετάκλητη απόφαση διαζυγίου, τα σχετικά με την επιμέλεια των κοινών τέκνων των διαζευγμένων διέπονται από το έως τώρα δίκαιο. Η διάταξη όπως του άρθρου 1524 του Κώδικα εφαρμόζεται και στην περίπτωση αυτή.
  ’ρθρο 87.
  Με την εισαγωγή του Αστικού Κώδικα καταργείται το νομοθετικό διάταγμα της 14/17 Ιουλίου 1926 "περί καταστάσεων εξωγάμων τέκνων".
  Τα εξώγαμα. τέκνα, που γεννήθηκαν πριν από την εισαγωγή του Αστικού Κώδικα διέπονται, ως προς τη σχέση τους με την μητέρα και το γεννήτορα, και ιδίως ως προς την αξίωση να αναγνωριστεί η πατρότητα και ως προς τα αποτελέσματά της, από το έως τώρα δίκαιο.
  
Για τα εξώγαμα αυτά τέκνα η σχέση της μητέρας με το γεννήτορα κρίνεται επίσης κατά το έως τώρα δίκαιο.
  ’ρθρο 88.
  Η αναγνώριση ή η νομιμοποίηση τέκνου και η υιοθεσία που έγινε πριν από την εισαγωγή του Αστικού Κώδικα διέπονται, ως προς το κύρος τους και τα έννομα αποτελέσματα, από το έως τώρα δίκαιο.
  Η δικαστική νομιμοποίηση τέκνου μετά την εισαγωγή του Αστικού Κώδικα, στην περίπτωση του άρθρου 1564, μπορεί να γίνει και με βάση διαθήκη ή δημόσιο έγγραφο προγενέστερο από την εισαγωγή του Κώδικα.
  ’ρθρο 89.
  Με την εισαγωγή του Αστικού Κώδικα καταργείται ο νόμος ΧΠΘ' της 17/23 Αυγούστου 1861 "περί ανηλίκων, επιτροπείας, χειραφεσίας και κηδεμονίας αυτών", όπως τροποποιήθηκε.
  ’ρθρο 90.
  Η επιτροπεία, η κηδεμονία και η δικαστική αντίληψη, που υπάρχουν κατά την εισαγωγή του Αστικού Κώδικα διέπονται στο εξής από τις διατάξεις του Κώδικα και διεξάγονται σύμφωνα με αυτές. Ο επίτροπος, ο παρεπίτροπος και ο σύμβουλος ή ο κηδεμόνας ή ο αντιλήπτορας, που υπάρχει κατά την εισαγωγή του Κώδικα, διατηρεί αυτή την ιδιότητα.
  ’ρθρο 91.
  Με την εισαγωγή του Αστικού Κώδικα καταργούνται το άρθρο 23 αριθ. 6 και 7, καθώς και τα άρθρα 25 και 26 του Ποινικού Νόμου, και το άρθρο 25 του νόμου Γ?ΜΔ' της 2 Δεκεμβρίου 1911/5 Ιανουαρίου 1912 "περί φυγοδικίας".
  Εξακολουθούν να ισχύουν και μετά την εισαγωγή του Κώδικα οι διατάξεις του νόμου ΨΜΒ' του 1862 για τον προσωρινό διαχειριστή.
  ’ρθρο 92.
  Οι σχέσεις του κληρονομικού δικαίου, αν ο κληρονομούμενος πέθανε πριν από την εισαγωγή του Αστικού Κώδικα, κρίνονται. και στο εξής κατά το έως τώρα δίκαιο. Οι διατάξεις όμως για τον κηδεμόνα σχολάζουσας κληρονομιάς και τους εκτελεστές διαθήκης εφαρμόζονται από την εισαγωγή του Αστικού Κώδικα και στις προηγούμενες αποβιώσεις. Οι κηδεμόνες ή οι εκτελεστές που υπάρχουν κατά την εισαγωγή του Κώδικα συνεχίζουν το λειτούργημά τους.
  ’ρθρο 93.
  Με την εισαγωγή του Αστικού Κώδικα καταργούνται και για το παρελθόν όλες οι ιδιωτικές ποινές ή οι περιουσιακές απώλειες και στερήσεις του βυζαντινορωμαϊκού δικαίου από τη δευτερογαμία ή από την παράβαση του πένθιμου ενιαυτού, που ίσχυαν έως την εισαγωγή του Κώδικα, καθώς και οι επακόλουθες ανικανότητες και οι περιορισμοί για την κτήση ή τη διάθεση. Περιουσιακές όμως απώλειες που είχαν ήδη επέλθει κατά την εισαγωγή του Κώδικα, επειδή είχε μεσολαβήσει δεύτερος γάμος ή παράβαση του πένθιμου ενιαυτού, δεν αναιρούνται.
  ’ρθρο 94.
  Η σύνταξη ή η ανάκληση διάταξης τελευταίας βούλησης πριν από την εισαγωγή του Αστικού Κώδικα διέπεται, ως προς τον τύπο και την ικανότητα του διαθέτη, από το έως τώρα δίκαιο, και αν ακόμη ο διαθέτης πέθανε μετά την εισαγωγή του Κώδικα.
  ’ρθρο 95.
  Οι διατάξεις των άρθρων 1923 παρ. 2 και 2009 του Αστι-
κού Κώδικα εφαρμόζονται και σε καταπίστευμα ή κληρο-
δότημα που διατάχθηκε από διαθέτη που πέθανε πριν από
την εισαγωγή του Κώδικα. Σε κάθε όμως περίπτωση μένουν έγκυρα τα καταπιστεύματα ή τα κληροδοτήματα υπέρ κοι-
νωφελούς σκοπού  ή  υπέρ   προσώπων  που  κατά   την   εισα-
(Μετά τη σελ. 204,026) Σελ. 204,027
Τεύχος Ζ12-Σελ. 135

γωγή του Κώδικα έχουν γεννηθεί και βρίσκονται στη ζωή.
  Οι διατάξεις των άρθρων 1929, 1930 και 2010 εφαρμόζονται και σε οικογενειακό καταπίστευμα ή κληροδότημα που διατάχθηκε από διαθέτη που πέθανε πριν από την εισαγωγή του Κώδικα. Πέρα από τα πρόσωπα της οικογένειας που αναφέρονται στα άρθρα αυτά, το καταπίστευμα ή το κληροδότημα αυτό ισχύει για τα πρόσωπα που αναφέρονται στη Νεαρά 159 κεφ. 3 του Ιουστινιανού, μόνο αν τα πρόσωπα αυτά έχουν γεννηθεί και βρίσκονται στη ζωή κατά την εισαγωγή του Κώδικα.
  ’ρθρο 96.
  Με την εισαγωγή του Αστικού Κώδικα καταργείται ο νόμος ΓΨΠ' της 14/18 Μαΐου 1911 "περί διαθηκών". Τα διατάγματα που εκδόθηκαν για την εκτέλεσή του διατηρούνται και ισχύουν ως εκτελεστικά των αντίστοιχων διατάξεων του Κώδικα, εφόσον δεν αντιβαίνουν σ' αυτές. τα διατάγματα αυτά μπορούν να τροποποιηθούν ή να συμπληρωθούν με διατάγματα για την εκτέλεση των σχετικών διατάξεων του Κώδικα.
  Καταργείται επίσης με την εισαγωγή του Αστικού Κώδικα ο νόμος 2310 της 26 Ιουνίου/3 Ιουλίου 1920 "περί της εξ αδιαθέτου διαδοχής", ο νόμος 2230 της 24/29 Ιουνίου 1920 "περί καταργήσεως του Φαλκιδίου νόμου κ.λπ." και οι νόμοι που τον τροποποιούν και τον ερμηνεύουν.
  ’ρθρο 97.
  Με την εισαγωγή του Αστικού Κώδικα καταργούνται, ως προς τις μεταγενέστερες αποβιώσεις, το άρθρο 358 του Ποινικού Νόμου, καθώς και η κληρονομική ανικανότητα του ένοχου γονέα, που αναγράφεται στο άρθρο 281 του Ποινικού Νόμου.
  ’ρθρο 98.
  Με την εισαγωγή του Αστικού Κώδικα καταργούνται, ως προς τις μεταγενέστερες αποβιώσεις, τα άρθρα 553 εδ. 5, 560, 582 εδ. 5, 756 εδ. 3, 791 εδ. 5, 817 εδ. 2 και 1074 έως 1079 της Πολιτικής Δικονομίας, καθώς και τα αντίστοιχα άρθρα 475 εδ. 5, 479, 817 έως 820 της Κρητικής Πολιτικής Δικονομίας.
  ’ρθρο 99.
  Εξακολουθούν να ισχύουν και μετά την εισαγωγή του Αστικού Κώδικα οι διατάξεις που υπάρχουν κατά την εισαγωγή του για την κληρονομιά κληρικών και μοναχών.
  ’ρθρο 100.
  Καταργείται με την εισαγωγή του Αστικού Κώδικα ο νόμος 1337 της 20 Απριλίου/13 Σεπτεμβρίου 1918 "περί του εξ αδιαθέτου κληρονομικού δικαιώματος του Κράτους κ.λπ." και το εκτελεστικό του Β.Δ. της 7/19 Σεπτεμβρίου 1918.
  ’ρθρο 101.
  Εξακολουθεί να ισχύει και μετά την εισαγωγή του Αστικού Κώδικα ο αν. νόμος 2039 της 19/24  Οκτω-βρίου    1939      "    περί                τροποποιήσεως, 
  
Σελ. 204,028
Τεύχος Ζ12 - Σελ. 136

συμπληρώσεως και κωδικοποιήσεως των νόμων περί εκκαθαρίσεως και διοικήσεως των εις το Κράτος και υπέρ κοινωφελών σκοπών καταλειπομένων κληρονομιών, κληροδοσιών και δωρεών".
  ΚΕΦΑΛΑΙΟ ΔΕΥΤΕΡΟ
  ΟΥΣΙΑΣΤΙΚΕΣ ΔΙΑΤΑΞΕΙΣ
  ’ρθρο 103.
  Ο νόμος αρχίζει να ισχύει δέκα ημέρες μετά τη δημοσίευσή του στην Εφημερίδα της Κυβερνήσεως.
  ’ρθρο 104.
  Για πράξεις και παραλείψεις των οργάνων του δημοσίου, που ανάγονται σε έννομες σχέσεις του ιδιωτικού δικαίου ή σχετικές με την ιδιωτική του περιουσία, το δημόσιο ευθύνεται κατά τα διατάξεις του Αστικού Κώδικα για τα νομικά πρόσωπα.
  ’ρθρο 105.
  Για παράνομες πράξεις ή παραλείψεις των οργάνων του δημοσίου κατά την άσκηση της δημόσιας εξουσίας που τους έχει ανατεθεί, το δημόσιο ενέχεται σε αποζημίωση, εκτός αν η πράξη ή η παράλειψη έγινε κατά παράβαση διάταξης που υπάρχει για χάρη του γενικού συμφέροντος. Μαζί με το δημόσιο ευθύνεται εις ολόκληρον και το υπαίτιο πρόσωπο, με την επιφύλαξη των ειδικών διατάξεων για την ευθύνη των υπουργών.
  ’ρθρο 106.
  Οι διατάξεις των δύο προηγούμενων άρθρων εφαρμόζονται και για την ευθύνη των δήμων, των κοινοτήτων ή των άλλων νομικών προσώπων δημόσιου δικαίου από πράξεις ή παραλείψεις των οργάνων που βρίσκονται στην υπηρεσία τους.
  ’ρθρο 107.
  Όσοι διοικούν σωματεία πρέπει να είναι Έλληνες πολίτες.
  Προκειμένου για σωματείο στο οποίο, εξαιτίας του σκοπού του, μετέχουν αναγκαστικά και αλλοδαποί, μπορεί να επιτραπεί, με διάταγμα που υπόκειται σε ανάκληση, η συμμετοχή στο διοικητικό συμβούλιο και αλλοδαπών σε ίσο αριθμό με τους Έλληνες.
  ’ρθρο 108.
  Προκειμένου για αλληλοβοηθητικά ή επαγγελματικά σωματεία το μέλος μπορεί, για την πληρωμή της εισφοράς του, να ενάγεται από το σωματείο κατά τη διαδικασία του νόμου Γ?ΟΔ' της 31 Δεκεμβρίου 1911/3 Ιανουαρίου 1912 "περί εκδικάσεως των μεταξύ εργατών και εργοδοτών διαφορών κλπ.". Το σωματείο σ' αυτή τη διαδικασία έχει θέση εργάτη.
  Κατά τη διαδικασία αυτή ενάγεται το ίδιο σωματείο, από το μέλος, για αξίωση χρηματικής ή άλλης παροχής. Το σωματείο έχει τότε θέση εργοδότη.


  
’ρθρο 109.
  Με διάταγμα, ύστερα από πρόταση των υπουργών Δικαιοσύνης, Οικονομικών κι Εθνικής Οικονομίας, ορίζεται κάθε φορά το ποσοστό του νόμιμου τόκου ή του τόκου υπερημερίας. Με όμοιο διάταγμα μπορεί να ορίζεται το ανώτατο κάθε φορά ποσοστό τόκου που οφείλεται από δικαιοπραξία. Προκειμένου για οφειλή από δικαιοπραξία, ο συμφωνημένος με αυτή θεμιτός τόκος ισχύει και για την υπερημερία που επήλθε, αν είναι ανώτερος από τον τόκο υπηρημερίας.
  Εξακολουθούν να ισχύουν οι ειδικές διατάξεις που κανονίζουν διαφορετικά το ποσοστό ή την έναρξη του τόκου ως προς τις οφειλές ή τις απαιτήσεις του δημοσίου, των δήμων, των κοινοτήτων ή άλλων νομικών προσώπων δημόσιου δικαίου.
  ’ρθρο 110.
  Πιστωτικά καταστήματα, που χορηγούν δάνεια με κεφάλαια που προέρχονται από έντοκα ομολογιακά δάνεια, επιτρέπεται να συνομολογούν προκαταβολικά, για τα δάνεια που χορηγούν, ότι οι τόκοι γίνονται αυτοδικαίως τοκοφόροι ύστερα από εξάμηνη καθυστέρηση.
  ’ρθρο 111.
  Οι έμποροι έχουν δικαίωμα για τις μεταξύ τους απαιτήσεις, από εμπορική και για τους δύο αιτία, να αξιώσουν τόκο από την ημέρα που το χρέος έγινε απαιτητό. Με τη διάταξη αυτή δεν μπορούν να ζητηθούν και τόκοι τόκων. Για απαίτηση της προηγούμενης παραγράφου μπορούν να συμφωνηθούν ή να απαιτηθούν με αγωγή τόκοι, σε οφειλή τόκων ενός τουλάχιστον εξαμήνου.
  ’ρθρο 112.
  Αν υπάρχει αλληλόχρεος λογαριασμός μεταξύ προσώπων το ένα τουλάχιστον από τα οποία είναι έμπορος, από την ημέρα που ο λογαριασμός αυτός έκλεισε, το κατάλοιπο είναι αυτοδικαίως τοκοφόρο, έστω κι αν ο λογαριασμός περιέχει κονδύλια από τόκο που οφείλεται για διάστημα μικρότερο από ένα έτος.
  Ο αλληλόχρεος λογαριασμός κλείνει περιοδικά κάθε εξάμηνο, εκτός αν συμφωνήθηκε διαφορετικά, όχι όμως και σε διαστήματα μικρότερα από ένα τρίμηνο. Καθένα από τα μέρη μπορεί οποτεδήποτε, με καταγγελίά του, να θεωρήσει ότι ο λογαριασμός έκλεισε οριστικά, οπότε ο δικαιούχος του καταλοίπου έχει δικαίωμα να το απαιτήσει αμέσως.
  ’ρθρο 113.
  Αγρομίσθωση για την καλλιέργεια καπνού μπορεί να συμφωνηθεί και για μια μόνο καλλιεργητική περίοδο.
  ’ρθρο 114.
  Η ισχύς του νόμου Γ?Ν' της 4/5 Δεκεμβρίου 1911 "περί της εκ των αυτοκινήτων ευθύνης", όπως τροποποιήθηκε από νεότερους νόμους, επεκτείνεται σε όλο το Κράτος.
  
’ρθρο 115.
  Τα άρθρα 653 έως 659 του Εμπορικού Νομού "αντικαθίστανται ως εξής :
  "Με την επιφύλαξη της διάταξης της τρίτης παραγράφου του άρθρου 1398 του Αστικού Κώδικα, όταν πτωχεύει ο ένας από τους συζύγους, κάθε περιουσιακό στοιχείο που αποκτήθηκε από τον άλλο, ύστερα από την τέλεση του γάμου και μέσα στα δύο τελευταία χρόνια πριν από την παύση των πληρωμών, τεκμαίρεται υπέρ της ομάδας των δανειστών ότι ανήκει στο σύζυγο που πτώχευσε, εκτός αν αποδειχθεί ότι η απόκτησή του από τον άλλο σύζυγο δεν έγινε με χρήματα ή με άλλα μέσα αυτού που πτώχευσε ούτε προέρχεται από δωρεά του τελευταίου.
  Η διάταξη αυτού του άρθρου έχει εφαρμογή στις πτωχεύσεις που κηρύσσονται ύστερα από την ισχύ αυτού του νόμου ανεξάρτητα από το χρόνο τέλεσης του γάμου".
  ’ρθρο 116.
  Η κατά το άρθρο 23 του νόμου 2430 της 29 Ιουνίου/14 Ιουλίου 1920 "περί ληξιαρχικών πράξεων" συντασσόμενη ληξιαρχική πράξη θανάτου, εκτός από όσα στοιχεία ορίζονται σ' αυτήν, πρέπει να περιέχει, με το όνομα και την ηλικία, τα τυχόν ορφανά ανήλικα τέκνα που άφησε το πρόσωπο που πέθανε.
  ’ρθρο 117.
  Σε περίπτωση χρηματικής κατάθεσης σε κοινό λογαριασμό του νόμου 5638 της 31 Αυγούστου/7 Σεπτεμβρίου 1932 "περί καταθέσεως εις κοινόν λογαριασμόν" η κατάθεση, αν με αυτήν πραγματοποιήθηκε δωρεά, κρίνεται ως προς το δίκαιο της νόμιμης μοίρας ως δωρεά, εφόσον πρόκειται για κληρονομιά καταθέτη που πέθανε μετά την εισαγωγή του Αστικού Κώδικα.
  ’ρθρο 118.
  Το δημόσιο θεωρείται πάντα κληρονόμος με το ευεργέτημα της απογραφής, χωρίς να έχει υποχρέωση να κάνει σχετική δήλωση ή να συντάξει απογραφή, και δεν υπόκειται σε έκπτωση από το ευεργέτημα αυτό.
  Τη βεβαίωση του άρθρου 1868 του Αστικού Κώδικα ζητεί ο Υπουργός των Οικονομικών μέσω του οικονομικού εφόρου, και εφαρμόζονται αναλόγως τα άρθρα 8 έως 24, 26, 27, 30 έως 34 και 140 έως 141 του αναγκαστικού νόμου 2039 της 24 Οκτωβρίου 1939.
  Με διάταγμα, ύστερα από πρόταση των Υπουργών Δικαιοσύνης και Οικονομικών, θα κανονιστούν τα σχετικά με τη διοικητική εποπτεία στους κηδεμόνες σχολαζουσών κληρονομιών, οι λεπτομέρειες της διαχείρισης και ο τρόπος της εκκαθάρισής τους, καθώς και τα σχετικά με την αμοιβή των κηδεμόνων αυτών.
  
(Αντί για τη σελ. 204,029) Σελ. 204,029(α)
Τεύχος 1256-Σελ. 33
  
’ρθρο 119.
  Περιουσία που τάχθηκε για κοινωφελή σκοπό με δωρεά μετά την εισαγωγή του Αστικού Κώδικα, ή με διάταξη τελευταίας βούλησης προσώπου που πέθανε μετά την εισαγωγή του Αστικού Κώδικα, αποκτά νομική προσωπικότητα ως αυτοτελές ίδρυμα, κατά την έννοια του άρθρου 95 του Α.Ν. 2039/1939, μόνο με διάταγμα και κατά τους όρους των διατάξεων του Αστικού Κώδικα. Ωσότου εκδοθεί τέτοιο διάταγμα η εκκαθάριση και η διαχείριση της περιουσίας γίνεται κατά τις διατάξεις του νόμου αυτού.
  ’ρθρο 120.
  Δικαστήριο της κληρονομιάς, με την έννοια των διατάξεων του Αστικού Κώδικα, θεωρείται το δικαστήριο του τόπου της τελευταίας κατοικίας του κληρονομουμένου, και αν δεν αποδεικνύεται η κατοικία, της τελευταίας διαμονής του, και αν ούτε διαμονή στην Ελλάδα αποδεικνύεται, το δικαστήριο της πρωτεύουσας του Κράτους.
  "’ρθρ.121.-Στις περιπτώσεις των άρθρ. 42, 46, 79, 105, 111, 1350 παρ. 2, 1352 εδάφ. β', 1368, 1407, 1441, 1522, 1525, 1526, 1532, 1533, 1535, 1660 έως 1663, 1687, 1865, 1866, 1868, 1908, 1913, 1917 παρ. 2, 1919, 1920, 1956, 1965, 2021, 2024, 2027, 2028, 2031 του Αστικού Κώδικα, καθώς και σε κάθε δίκη που αφορά την υιοθεσία, την επιτροπεία, τη δικαστική συμπαράσταση ή την επιμέλεια ξένων υποθέσεων εφαρμόζεται η διαδικασία της εκούσιας δικαιοδοσίας του Κώδικα Πολιτικής Δικονομίας".
  Το άρθρ. 121 αντικαταστάθηκε ως άνω από το άρθρ. 31 Νόμ. 2447/19-30 Δεκ. 1996 (ΦΕΚ Α' 278), ανωτ. σελ. 192, 229.
  [Τα άρθρα 122 έως 127 καταργήθηκαν με τα άρθρα 1 και 53 ΕισΝΚΠολΔ].













Σελ. 204,030(α)
Τεύχος 1256-Σελ. 34


ΘΕΜΑ
δ

ΠΟΛΙΤΙΚΟΣ ΓΑΜΟΣ

1.	ΝΟΜΟΣ υπ' αριθ. 1250
	της 3/7 Απρ. 1982 (ΦΕΚ Α' 46)
Για την καθιέρωση του πολιτικού γάμου.
  ’ρθρ.1.-(Τροποποιούνται τα άρθρ. 1367-1370 και 1372 του Αστικού Κώδικα ανωτ. σελ. 15).
  ’ρθρ.2.-(Τροποποιούνται το άρθρ. 13 του Αστικού Κώδικα ανωτ. σελ. 15).
  ’ρθρ.3.-(Καταργούνται τα άρθρ. 1353, 1355, 1358, 1361, 1363, 1364 και 1366 του Αστικού Κώδικα ανωτ. σελ. 15).
  ’ρθρ.4.-1.(Τροποποιείται ο τίτλος του άρθρ. 16 Νόμ. 344/1976 τόμ. 7Α σελ. 238, 03).
  2.(Προστίθεται εδάφιο στην παρ. 1 άρθρ. 16 Νόμ. 344/1976, τόμ. 7Α σελ. 238, 03).
  3.(Τροποποιείται η παρ. 1 άρθρ. 29 Νόμ. 344/76, τόμ. 7Α σελ. 238, 03).
  4.(Τροποποιούνται οι περιπτ. δ και ζ άρθρ. 31 Νόμ. 344/1976, τόμ. 7Α σελ. 238, 03).
  5.(Τροποποιείται το άρθρ. 41 Νόμ. 344/1976, τόμ. 7Α σελ. 238, 03).
  6.(Τροποποιείται η παρ. 2 άρθρ. 42 Νόμ. 344/1976, τόμ. 7Α σελ. 238, 03).
  7.(Καταργήθηκε από την παρ. 2 άρθρ. 11 Νόμ. 1438/5-8 Μαΐου 1984 (ΦΕΚ Α' 60) (Τόμ. 7α σελ. 214, 13).
  ’ρθρ.5.-(Καταργούνται τα άρθρ. 593-597 Κωδ. Πολ. Δικ. τόμ. 10 σελ. 7).
  ’ρθρ.6.-(Προστίθεται παράγραφος στο άρθρ. 72 του Εισαγ. Νόμ. Αστικού Κώδικα ανωτ. σελ. 193).
  ’ρθρ.7.-1.Γάμοι που έγιναν στο εξωτερικό, πριν από την δημοσίευση του παρόντος νόμου, ανάμεσα σε πρόσωπα που το ένα τουλάχιστον ήταν Έλληνας και σύμφωνα με τον τύπο που προβλεπόταν από τη νομοθεσία της χώρας όπου έγινε ο γάμος, θεωρούνται υποστατοί από την στιγμή που έγιναν, εκτός αν ο ένας από τους συζύγους ετέλεσε νέο γάμο έγκυρο, "ή αν έχει εκδοθεί αμετάκλητη απόφαση ελληνικού δικαστηρίου που αναγνωρίζει ότι ο γάμος είναι ανυπόστατος".
  Οι τελευταίες μέσα στα " " λέξεις προστέθηκαν από την παρ. 4 άρθρ. 9 Νόμ. 1438/5-8 Μαΐου 1984 (ΦΕΚ Α' 60) (Τόμ. 7α σελ. 214, 13).
  
2."Αν στην περίπτωση της προηγούμενης παραγράφου οι σύζυγοι βρίσκονται σε διάσταση από τρία τουλάχιστον χρόνια ή αν εξαιρετικές περιστάσεις κάνουν ιδιαίτερα σκληρή για τον ένα από τους συζύγους την αναδρομική αναγνώριση του γάμου ως υποστατού, ο γάμος θεωρείται άκυρος.
  3.Σε κάθε περίπτωση, έστω και αν ο γάμος δεν θεωρείται υποστατός, εφαρμόζεται το άρθρ. 1382 του Αστικού Κώδικα και τα παιδιά από τον γάμο θεωρούνται γνήσια, "δεν δημιουργούνται όμως κληρονομικά δικαιώματα στην περίπτωση που τα παιδιά αυτά γεννήθηκαν από γάμο που δεν θεωρείται υποστατός σύμφωνα με το παρόν άρθρο".
  Οι μέσα στα " " τελευταίες λέξεις προστέθηκαν από τη παρ. 5 άρθρ. 9 Νόμ. 1438/5-8 Μαΐου 1984 (ΦΕΚ Α' 60) (Τόμ.7α σελ. 214, 13).
  4.Αποφάσεις ξένων δικαστηρίων που έλυσαν γάμο θεωρούμενο ως ανυπόστατο κατά το προηγούμενο δίκαιο δημιουργούν δεδικασμένο κατά το άρθρ. 323 του Κώδικα Πολιτικής Δικονομίας.
  5.Γάμοι που τελέσθηκαν παρά την ύπαρξη των κωλυμάτων που καταργούνται με τον παρόντα νόμο θεωρούνται έγκυροι εφ' όσον η ακυρότητά τους δεν έχει αναγνωρισθεί με αμετάκλητη απόφαση πριν από τη δημοσίευση του παρόντος νόμου. Δίκες που εκκρεμούν για την αναγνώριση της ακυρότητας αυτών των γάμων καταργούνται.
  ’ρθρ.8.-Ο παρών νόμος αρχίζει να ισχύει ένα μήνα μετά τη δημοσίευση του προεδρικού διατάγματος που προβλέπεται από το άρθρ. 6.










(Αντί για τη σελ. 204,031) Σελ. 204,031(α)
Τεύχος ΣΤ101-Σελ. 1

2.	ΠΡΟΕΔΡΙΚΟΝ ΔΙΑΤΑΓΜΑ υπ' αριθ. 391
	της 16/18 Ιουν. 1982 (ΦΕΚ Α' 73)
Για τη ρύθμιση λεπτομερειών σχετικά με την τέλεση των πολιτικών γάμων, τη χορήγηση της άδειας γάμου και το περιεχόμενο της βεβαιωτικής πράξης για την τέλεση πολιτικών ή θρησκευτικών γάμων.
  Έχοντας υπόψη :
  α)Τη δεύτερη παράγραφο του άρθρ. 72 του Εισαγωγικού Νόμου του Αστικού Κώδικα, που προστέθηκε με το άρθρ. 6 του Νόμ. 1250/1982 "για την καθιέρωση του πολιτικοί γάμου" β)την υπ' αριθ. 3411/18.5.1982 γνωμοδότηση του Συμβουλίου της Επικρατείας, μετά από πρόταση των Υπουργών Εξωτερικών, Δικαιοσύνης, Εσωτερικών και Εθνικής Παιδείας, αποφασίζουμε :
  Αίτηση για χορήγηση άδειας γάμου
  ’ρθρ.1.-1.Το καθένα από τα πρόσωπα που επιθυμούν να τελέσουν γάμο μεταξύ τους με όποιον από τους τύπους που ορίζονται από το άρθρ. 1367 του Αστικού Κώδικα απευθύνει πριν από την τέλεση του γάμου στον δήμαρχο ή τον πρόεδρον της κοινότητας της κατοικίας του αίτηση, με την οποία ζητεί να του χορηγηθεί η προβλεπόμενη από το άρθρ. 1368 του Αστικού Κώδικα άδεια. Εφόσον πρόκειται για περίπτωση πού δεν εμπίπτει στη δεύτερη παράγραφο του άρθρ. 1369 ΑΚ, με την ίδια αίτηση ζητείται να γίνει και η δημόσια γνωστοποίηση, κατά την πρώτη παράγραφο του άρθρ. 1369 Α.Κ.
  2.Η αίτηση περιλαμβάνει υποχρεωτικά τα ατομικά στοιχεία, που αναγράφονται στην πρώτη παράγραφο του άρθρ. 1369 ΑΚ, τόσο αυτού ή αυτής που την υποβάλλει, όσο και του άλλου προσώπου, με το οποίο πρόκειται, να γίνει ο γάμος.
  3.Μαζί με την αίτηση των προηγουμένων παραγράφων υποβάλλονται υποχρεωτικά: α)απόσπασμα της ληξιαρχικής πράξης γέννησης του αιτούντος στο οποίο να φαίνονται η ημερομηνία και το έτος της γέννησής του β)για την περίπτωση που ο αιτών είναι ανήλικος, δήλωση του προσώπου που έχει την επιμέλεια του, ότι συναινεί στην τέλεση από αυτόν του συγκεκριμένου γάμου ή επικυρωμένο αντίγραφο τελεσίδικης δικαστικής απόφασης, με την οποία χορηγήθηκε ή σχετική συναίνεση για το λόγο ότι αρνήθηκε να τη χορηγήσει το πρόσωπο πού έχει την επιμέλεια. η δήλωση του τελευταίου, ότι χορηγεί τη συναίνεση γίνεται είτε σε συμβολαιογράφο είτε στον ειρηνοδίκη της κατοικίας του ανηλίκου, οι οποίοι ελέγχουν, με βάση έγγραφα στοιχεία πού επισυνάπτουν στη συντασσόμενη από αυτούς πράξη, την εξουσία του δηλούντος να δώσει τη 
  
  
  
  
Σελ. 204,032(α)
Τεύχος ΣΤ101-Σελ. 2
  

συναίνεση αν τη συναίνεση δίνουν ο πατέρας και η μητέρα αρκεί ή υπογραφή τους, βεβαιωμένη από την αστυνομία, πάνω στην αίτηση γ) υπεύθυνη δήλωση του Νόμ. 105/1969 ότι δεν συντρέχει, στη συγκεκριμένη περίπτωση, στο πρόσωπο του αιτούντος ή στις σχέσεις του με το άλλο πρόσωπο με το οποίο πρόκειται να τελέσει γάμο, κανένα από τα κωλύματα των άρθρ. 1354, 1356, 1357, 1359, 1360, 1362, και 1365 του Αστικού Κώδικα δ)για την περίπτωση που ο ένας των μελλονύμφων είναι αλλοδαπός, αντί της υπεύθυνης δήλωσης του Νόμ. 105/1969, βεβαίωση από την οικεία Προξενική ή άλλη αρμόδια Αρχή περί του ότι δεν υπάρχει κώλυμα για να τελέση γάμο ο ενδιαφερόμενος αλλοδαπός. ε) στις περιπτώσεις της δεύτερης παραγράφου του άρθρ. 1369 ΑΚ και εφόσον δεν χορηγήθηκε σχετική απαλλαγή, σύμφωνα με το β' εδάφιο του άρθρ. 1370 ΑΚ, αντίτυπο της ημερήσιας εφημερίδας του τόπου της κατοικίας του αιτούντος, στην οποία έγινε η δημοσίευση της γνωστοποίησης του σχεδιαζόμενου γάμου του, σύμφωνα με το άρθρ. 1369 ΑΚ.

  
Γνωστοποίηση του μέλλοντος γάμου
  ’ρθρ.2.-1.Με εξαίρεση τις περιπτώσεις της δεύτερης παραγράφου του άρθρ. 1369 του Αστικού Κώδικα, ο δήμαρχος ή ο πρόεδρος της κοινότητας προς τον οποίο υποβάλλεται η αίτηση του προηγούμενου άρθρου αναρτά αυθημερόν σε ειδικά προορισμένη για το σκοπό αυτό πινακίδα, τοποθετημένη σε χώρο του δημοτικού ή του κοινοτικού καταστήματος προσιτό από το κοινό, την προβλεπόμενη από την πρώτη παράγραφο του άρθρ. 1369 ΑΚ δημόσια αγγελία με τα στοιχεία που ορίζονται από αυτή τη διάταξη.
  2.Η δημοσία γνωστοποίηση του γάμου που πρόκειται να τελεσθεί μπορεί να προβλέπεται σύμφωνα με το δεύτερο εδάφιο του άρθρ. 1370 του Αστικού Κώδικα, με απόφαση του Εισαγγελέα Πρωτοδικών του τόπου της κατοικίας του ενός από τους μελλονύμφους, εφόσον συντρέχει σπουδαίος λόγος, η διαπίστωση του οποίου ελέγχεται από αυτόν κυριαρχικά με βάση τα στοιχεία που του υποβάλλονται. Η πράξη του Εισαγγελέα, με την οποία αυτός δέχεται ή όχι την απαλλαγή από την διαδικασία της δημόσιας γνωστοποίησης εκδίδεται την ίδια μέρα προτού υποβάλλεται η σχετική αίτηση. Σε περίπτωση απαλλαγής, η σχετική πράξη υποβάλλεται στο δήμαρχο ή τον πρόεδρο της κοινότητας μαζί με την αίτηση του προηγούμενου άρθρου.
  Καταγγελίες τρίτων
  ’ρθρ.3.-Σε κάθε περίπτωση υποβολής αίτησης για τη χορήγηση άδειας γάμου, εκτός από τις περιπτώσεις της δεύτερης παραγράφου του αμέσως προηγούμενου άρθρου, ο δήμαρχος ή ο πρόεδρος της κοινότητας οφείλουν να αναμένουν επί μία εβδομάδα από την ημέρα της κατάθεσης της σχετικής αίτησης την ενδεχόμενη καταγγελία, από τρίτους, της έλλειψης στο πρόσωπο του αιτούντος κάποιας θετικής προϋπόθεσης ή της ύπαρξης στο πρόσωπο του ίδιου ή στις σχέσεις του με αυτόν, με τον οποίο πρόκειται να τελέσει γάμο, ενός κωλύματος γάμου. Η καταγγελία γίνεται από οποιονδήποτε εγγράφως και εξετάζεται, εφόσον συνοδεύεται από σοβαρά στοιχεία που αποδείχνουν το καταγγελόμενο περιστατικό ή διατυπώνεται με τη μορφή υπεύθυνης δήλωσης του Νόμ. 105/1969.
  Σε περίπτωση υποβολής παρόμοιας καταγγελίας, ο δήμαρχος ή ο πρόεδρος της κοινότητας καλούν αμελλητί τον ενδιαφερόμενο να την αντικρούσει.
  Χορήγηση της αδείας
  ’ρθρ.4.-1.Αμέσως, μετά τη συμπλήρωση της προθεσμίας της μιας εβδομάδας του προηγουμένου άρθρου, χωρίς να γίνουν καταγγελίες ή, στην περίπτωση που έγιναν καταγγελίες, αμέσως μετά την ακρόαση και του ίδιου του μελλονύμφου τον οποίο αφορούν και εν πάση περιπτώσει μέσα σε εύλογο χρόνο από την ημέρα που αυτός προσκλήθηκε και δεν προσήλθε, ο δήμαρχος ή ο πρόεδρος της κοινότητας οφείλουν να χορηγήσουν χωρίς άλλη καθυ

στέρηση την άδεια ή να αρνηθούν αιτιολογημένα την χορήγησή της. Σε περίπτωση άρνησης χωρεί διαδικασία που προβλέπεται από το δεύτερο εδάφιο του άρθρ. 1368 του Αστικού Κώδικα.
  2.Η αίτηση για τη χορήγηση της άδειας γάμου καθώς και η ίδια η άδεια δεν υπόκεινται σε δημοτικά ή άλλα τέλη, εκτός από το νόμιμο τέλος χαρτοσήμου.
  Τέλεση του πολιτικού γάμου
  ’ρθρ.5.-1.Οι μελλόνυμφοι, που επιθυμούν να τελέσουν πολιτικό γάμο, είναι ελεύθεροι να επιλέξου τον τόπο της τέλεσής τους. Υποβάλλουν για το σκοπό αυτό από κοινού σχετική αίτηση στο δήμαρχο ή τον πρόεδρο της Κοινότητας του τόπου της εκλογής τους. Η αίτηση συνοδεύεται από τις άδειες γάμου που χορήγησαν στον καθένα τους ο δήμαρχος ή ο πρόεδρος της Κοινότητας της κατοικίας τους.
  2.Σε κάθε Δήμο ή Κοινότητα ο Δήμαρχος ή ο Πρόεδρος της Κοινότητας ορίζουν με πάγια πράξη τους, μία τακτή ημέρα της εβδομάδας και ορισμένη ώρα ενάρξεως, για την τέλεση των γάμων για τους οποίους υποβλήθηκαν σχετικές αιτήσεις μέχρι και την προηγούμενη ημέρα. Με όμοιο τρόπο καθορίζεται, κατά μόνιμο τρόπο και εφόσον δεν υπάρχει ήδη καθορισμένη κατάλληλη αίθουσα τελετών στο δημοτικό ή το κοινοτικό κατάστημα, ή αίθουσα, ακόμα και έξω από το κατάστημα του Δήμου ή της Κοινότητας, στην οποία θα γίνεται η σχετική τελετή. Ο Δήμαρχος ή ο Πρόεδρος της Κοινότητας μεριμνούν για την κατάλληλη διαρρύθμιση και διακόσμηση της αίθουσας, ώστε να δίνεται στην τελετή του γάμου η επισημότητα που της ταιριάζει.
  3.Τα ζευγάρια των μελλονύμφων προσέρχονται την ορισμένη ημέρα και ώρα και τοποθετούνται από τον αρμόδιο υπάλληλο, μαζί με τους μάρτυρές τους, στις θέσεις που προορίζονται γι' αυτούς με τη σειρά που καταχωρίστηκαν οι σχετικές αιτήσεις τους στο ειδικό βιβλίο που τηρείται για το σκοπό αυτό στη δημαρχία ή στα γραφεία της Κοινότητας. Ειδικές θέσεις προορίζονται μέσα στην αίθουσα για τους προσκαλεσμένους και το κοινό.
  4.Μάρτυρες μπορούν να είναι οποιαδήποτε πρόσωπα ενήλικα, ακόμα και συγγενείς των μελλονύμφων οποιουδήποτε βαθμού.
  Η γαμήλια τελετή
  ’ρθρ.6.-1.Η γαμήλια τελετή γίνεται χωριστά για τον καθένα από τους γάμους που πρόκειται να τελεσθούν την ίδια μέρα. Ο Δήμαρχος ή ο Πρόεδρος της Κοινότητας ή ο νόμιμος αναπληρωτής τους απαγγέλλουν πρώτα τα ονόματα των μελλονύμφων του κάθε γάμου και ερωτούν, στη 
  



(Μετά τη σελ. 204,032) Σελ. 204,033
Τεύχος Δ91-ΣΕλ. 39

συνέχεια, χωριστά τον καθένα απ' αυτούς, αν συμφωνεί να τελέσει το γάμο με τον άλλο. Η δήλωση της συναίνεσης του καθενός πρέπει να γίνεται αυτοπροσώπως, να είναι ρητή και ανεπιφύλακτη, χωρίς αίρεση ή προθεσμία. Μετά τη δήλωση της συναίνεσης των μελλονύμφων, ο Δήμαρχος ή ο Πρόεδρος της Κοινότητας ή ο αναπληρωτής τους δηλώνουν σ' αυτούς, ότι από τη στιγμή εκείνη είναι ενωμένοι με γάμο, σύμφωνα με το νόμο, σε ισόβια κοινωνία βίου, σαν σύζυγοι.
  2.Στο τέλος της τελετής ο Δήμαρχος ή ο Πρόεδρος της Κοινότητας ή ο αναπληρωτής τους διαβάζουν προς όλα τα ζευγάρια, που τέλεσαν το γάμο τους την ίδια μέρα, το ακόλουθο κείμενο :
  "Από τη στιγμή αυτή, που ενωθήκατε με την ελεύθερη συναίνεσή σας σε γάμο, οφείλετε αμοιβαία ο ένας στον άλλο, αγάπη, πίστη, και σεβασμό για όλη σας τη ζωή. Ο γάμος, που σας ενώνει, σας επιβάλλει την ταύτιση των τυχών σας και την κοινή αντιμετώπιση, σε βάση ισότητας, όλων των ζητημάτων που θα προκύπτουν από τη συμβίωσή σας σαν συζύγων και, γενικότερα, όλων, των δυσκολιών της ζωής. Από κοινού θα πρέπει επίσης να συμβάλλετε, ο καθένας ανάλογα με τις δυνάμεις του, στα βάρη που συνεπάγονται η έγγαμη συμβίωση και η συντήρηση και προαγωγή της οικογένειας που θα δημιουργήσετε. Κοινό είναι, τέλος, και το καθήκον και δικαίωμα και των δύο σας, να μεριμνάτε για την ανατροφή και τη διαπαιδαγώγιση των παιδιών σας, ώστε να γίνουν χρήσιμοι και χρηστοί πολίτες και ελεύθερες προσωπικότητες".
  3.Σε εξαιρετικές περιπτώσεις σπουδαίου κωλύματος, ο γάμος μπορεί να τελείται, μα άδεια του Εισαγγελέα Πρωτοδικών του τόπου της τέλεσής του, στο κατάλυμα όπου κατοικεί ή διανέμει προσωρινά ο ένας από τους μελλονύμφους, στο οποίο μεταβαίνει για το σκοπό αυτό ο δήμαρχος ή ο πρόεδρος της κοινότητας της περιοχής. Η διαδικασία των παρ. 1 και 2 αυτού του άρθρου εφαρμόζεται και στην περίπτωση της τέλεσης ενός τέτοιου γάμου.
  Σύνταξη της πράξης τέλεσης του γάμου
  ’ρθρ.7.-1.Ο δήμαρχος ή ο πρόεδρος της κοινότητας ενώπιον των οποίων τελείται ο γάμος ή ο θρησκευτικός λειτουργός που τον ιερολογεί συντάσσουν επί τόπου, αμέσως μετά το τέλος της διαδικασίας τέλεσης του γάμου, σχετική πράξη που περιέχει όλα τα στοιχεία του άρθρ. 31 του Νόμ. 344/1976 "περί ληξιαρχικών πράξεων", όπως τροποποιήθηκε από το άρθρ. 4 του Νόμ. 1250/1982 "για την καθιέρωση του πολιτικού γάμου" και καταχωρίζεται σε βιβλίο τηρούμενο ειδικά για το σκοπό αυτό. Η πράξη υπογράφεται από το δήμαρχο ή τον πρόεδρο της κοινότητας ή το θρησκευτικό λειτουργό που ιερολόγησε το γάμο, τους συζύγους και τους μάρτυρες.


Σελ. 204,034
Τεύχος Δ91-Σελ. 40

  
2.Αντίγραφο της πράξης της προηγούμενης παραγράφου παραδίδεται στους νεονύμφους ή σε πρόσωπο που οι ίδιοι υποδεικνύουν, για τη δήλωση, από αυτούς, του γάμου τους στο ληξίαρχο, σύμφωνα με τη διάταξη της παρ. 1 του άρθρ. 29 του Νόμ. 344/1976 "περί ληξιαρχικών πράξεων", όπως τροποποιήθηκε από την παρ. 3 του άρθρ. 4 του Νόμ. 1250/1982 "για την καθιέρωση του πολιτικού γάμου". Όμοιο αντίγραφο στέλνεται υποχρεωτικά στο ληξίαρχο, μέσα σε σαράντα μέρες, από το δήμαρχο ή τον πρόεδρο της κοινότητας ή το θρησκευτικό λειτουργό που συνέταξε τη σχετική πράξη.
  Γάμοι ενώπιον της ελληνικής προξενικής αρχής
  ’ρθρ.8.-Στην περίπτωση που τελείται από έλληνες γάμος στο εξωτερικό, ενώπιον της ελληνικής προξενικής αρχής, σύμφωνα με την δεύτερη παράγραφο του άρθρ. 13 του Αστικού Κώδικα, όπως αυτό τροποποιήθηκε με το άρθρ. 2 του Νόμ. 1250/1982 "για τη καθιέρωση του πολιτικού γάμου", εφαρμόζονται αναλογικά οι διατάξεις των παρ. 1, 3 και 4 του άρθρ. 5, των παρ. 1 και 2 του άρθρ. 6 και του άρθρ. 7. Επίσης εφαρμόζεται αναλογικά και το δεύτερο εδάφιο της παρ. 2 του άρθρ. 42 του Νόμ. 344/1976 "περί ληξιαρχικών πράξεων", όπως αυτή τροποποιήθηκε με την παρ. 6 του άρθρ. 4 του Νόμ. 1250/1982 "για την καθιέρωση του πολιτικού γάμου".
  ’ρθρ.9.-Η ισχύς του Δ/τος αρχίζει ένα μήνα μετά τη δημοσίευσή του στην Εφημερίδα της Κυβερνήσεως.



ΘΕΜΑ
ω

Διάφορα αστικά θέματα.

1.	ΝΟΜΟΘΕΤ. ΔΙΑΤΑΓΜΑ υπ' αριθ. 2903
	της 17/22 Ιουλ. 1954
Περί διατάξεων τινών αφορωσών αξιώσεις αποζημιώσεις κατά στρατιωτικών προς αποκατάστασιν βλάβης προξενηθείσης εκ διαταγής ή αναφοράς αυτών κατά τη πολεμικήν περίοδον.
  Έχοντες υπ' όψει τας διατάξεις του άρθρ. 35 του Συντάγματος και την από 6 Ιουλ. 1954 σύμφωνον γνώμην της κατά την παρ. 2 του αυτού άρθρ. 35 Ειδικής Επιτροπής εκ Βουλευτών, προτάσει του Ημετέρου Υπουργικού Συμβουλίου, απεφασίσαμεν και διατάσσομεν.
  ’ρθρον μόνον.-1.Δεν γεννάται αξίωσις αποζημιώσεως κατά στρατιωτικού προς αποκατάστασιν οιασδήποτε βλάβης προξενηθείσης εις στρατιωτικόν εξ εκδοθείσης διαταγής ή υποβληθείσης αναφοράς κατά την περίοδον πολέμου κατά εξωτερικού ή εσωτερικού εχθρού, ή εκ του περιεχομένου μεταγενεστέρως δημοσιευθείσης πολεμικής εκθέσεως, αν μη προηγουμένως δεν εκδοθή κατά του στρατιωτικού καταδικαστική απόφασις βεβαιούσα την ύπαρξιν κολασίμου πράξεως.
  2.Προς την καταδικαστικήν απόφασιν, εξομοιούται μόνον όμως δια το παραδεκτόν της ενασκήσεως της αξιώσεως προς αποζημίωσιν και η επιβολή πειθαρχικής ποινής.
  3.Εκκρεμείς υποθέσεις κατά την ισχύν του παρόντος Ν.Δ/τος επανεισάγονται προς συζήτησιν εις το αυτό Δικαστήριον και εις ο σημείον ευρίσκονται, δια κλήσεως οιουδήποτε εκ των διαδίκων προς τον σκοπόν της εφαρμογής και επί τούτων των διατάξεων του παρόντος Ν.Δ/τος. Παρεμπίπτουσα περί αποδείξεως απόφασις ως προς την ύπαρξιν Ποινικής ή πειθαρχικής καταδίκης δεν εκδίδεται αλλ' υποχρεούται ο ενάγων να διεξαγάγη σχετικώς προαπόδειξιν.
  Αι αρμόδιαι αρχαί επί τη αιτήσει του ενάγοντος υποχρεούνται να εκδώδωσι προς αυτόν αμελλητί σχετικάς βεβαιώσεις.
  4.Η ισχύς του παρόντος Ν.Δ/τος, άρχεται από της δημοσιεύσεώς του εις την Εφημερίδα της Κυβερνήσεως.


2.	ΝΟΜΟΣ υπ' αριθ. 4456
	της 22/27 Φεβρ. 1965 (ΦΕΚ Α' 33)
Περί διατάξεων αφορωσών συμβάσεις εξαγοράς παραχωρηθεισών επιχειρήσεων και διατάξεών τινων περί Δημοσίας Επιχειρήσεως Ηλεκτρισμού.
  ’ρθρ.1.-1.Εις απάσας τας περιπτώσεις, εις ας υπό του Δημοσίου ή της Δημοσίας Επιχειρήσεως Ηλεκτρισμού εξαγοράζεται επιχείρησις ή εκμετάλλευσις, ασκουμένη βάσει παραχωρήσεως, ή το όλον ή μέρος των εγκαταστάσεων αυτής, δεν απαιτείται η τήρησις του εν άρθρ. 367 του Αστικού Κώδικος οριζομένου τύπου, απαιτουμένης μόνον της τηρήσεως του δια την μεταβίβασιν επί μέρους περιουσιακών στοιχείων κατά τον Νόμον οριζομένου τύπου.
  2.Εις τας κατά την προηγουμένην παράγραφον περιπτώσεις, επιφυλασσομένων των διατάξεων του Ν.Δ. 3523/56, ο εξαγοράζων απαλλάσσεται της εκ του άρθρ. 479 του Αστικού Κώδικος ευθύνης δι' οφειλάς μη γνωστοποιηθείσας αυτώ εντός προθεσμίας εξ μηνών από της δημοσιεύσεως ανακοινώσεως περί της εξαγοράς εις δύο των εν Αθήναις ευρέως κυκλοφορουσών ημερησίων εφημερίδων. Εν περιπτώσει καθ' ην η έδρα της επιχειρήσεως ή εκμεταλλεύσεως κείται εκτός των Αθηνών, απαιτείται προς τούτοις δημοσίευσις και εις εφημερίδα του τόπου της έδρας, ελλείψει δε τοιαύτης, εις εφημερίδα της πρωτευούσης του Νομού εις την περιφέρειαν του οποίου κείται η έδρα της επιχειρήσεως ή εκμεταλλεύσεως. Εις τας δημοσιεύσεις ταύτας δέον απαραιτήτως να περιλαμβάνηται και μνεία, ότι ο εξαγοράζων απαλλάσσεται της εκ του άρθρ. 479 του Αστικού Κώδικος ευθύνης δι' οφειλάς μη γνωστοποιουμένας αυτώ εντός της υπό της παρούσης παραγράφου τασσομένης εξαμήνου προθεσμίας από της ημερομηνίας των δημοσιεύσεων τούτων.
  3.Εν περιπτώσει εξαγοράς, κατά την παρ. 1,
επιχειρήσεως ή του όλου ή μέρους των εγκα-
ταστάσεων ταύτης, αι τυχόν υφιστάμεναι κατά
της εξαγοραζομένης επιχειρήσεως απαιτήσεις τρίτων, αίτινες καθίστανται ληξιπρόθεσμοι
μέχρι και της ημέρας δημοσιεύσεως της κατά
την   παρ.  2   ανακοινώσεως   περί   της   γενομένης
εξαγοράς, παραγράφονται μετά παρέλευσιν δέκα οκτώ μηνών από της δημοσιεύσεως ταύτης.


(Αντί  για τη σελ. 204,041(α) Σελ. 204,041(β)
Τεύχος 1349 Σελ. 71
  
Απαιτήσεις καθιστάμεναι ληξιπρόθεσμοι μετά την ημερομηνίαν της δημοσιεύσεως παραγράφονται μετά παρέλευσιν δέκα οκτώ μηνών αφ' ης κατέστησαν ληξιπρόσθεσμοι. Αι διατάξεις των προηγουμένων εδαφίων δεν έχουσιν εφαρμογήν εάν κατά τας κειμένας διατάξεις ο χρόνος παραγραφής συμπληρούται ενωρίτερον.
  4.Επιφυλασσομένων των διατάξεων του άρθρ. 15 του Ν.Δ. 3523/56 "περί οργανώσεως της διανομής της ηλεκτρικής ενέργειας", ορίζεται δωδεκάμηνος αποκλειστική προθεσμία από της ανακοινώσεως προς την αρμοδίαν δια την βεβαίωσιν του φόρου αρχήν περί του πέρατος της εκκαθαρίσεως παραχωρηθείσης επιχειρήσεως ή εκμεταλλεύσεως, ήτις εξηγοράσθη ή ης εξηγοράσθη το όλον ή μέρος των εγκαταστάσεων, δια την βεβαίωσιν οφειλομένων εις το Δημόσιον υπό της επιχειρήσεως ή εκμεταλλεύσεως ή των εταίρων ή μετόχων αυτών φόρων λόγω κερδών, αποθεματικών ή του τιμήματος εξαγοράς.
  ’ρθρ.2.-Προκειμένου περί παραχωρηθεισών επιχειρήσεων ή εκμεταλλεύσεων, αίτινες εξηγοράσθησαν ή των οποίων εξηγοράσθη το όλον ή μέρος των εγκαταστάσεων προ της ισχύος του παρόντος Νόμου, ισχύουν τα ακόλουθα :
  α)Επιφυλασσομένων των διατάξεων της παρ. 5 του άρθρ. 11 του Ν.Δ. 3523/56 "περί οργανώσεως της διανομής της ηλεκτρικής ενεργείας, η κατά την παρ. 2 του άρθρ. 1 απαλλαγή ισχύει μετά πάροδον εξ μηνών από της δημοσιεύσεως, κατά τα εν τω άρθρω τούτου οριζόμενα, σχετικής ανακοινώσεως, εις ην δέον να μνημονεύεται ο χρόνος, μεθ' ον θέλει επέλθη η απαλλαγή, του εξαγοράζοντος εκ της ευθύνης δι' οφειλάς της εξαγορασθείσης επιχειρήσεως μη γνωστοποιηθείσας εντός του χρόνου τούτου.
  β)Η κατά την παρ. 3 του άρθρ. 1 παραγραφή συμπληρούται μετά παρέλευσιν δέκα οκτώ μηνών από της δημοσιεύσεως - κατά τα ειδικώτερον εν παρ. 2 του αυτού άρθρου οριζόμενα - σχετικής ανακοινώσεως, εις ην δέον να μηνονεύεται ο χρόνος παραγραφής των κατά της εξαγορασθείσης επιχειρήσεως ή εκμεταλλεύσεως απαιτήσεων.
  γ)Η κατά την παρ. 4 του άρθρ. 1 αποκλειστική προθεσμία λήγει μετά παρέλευσιν δώδεκα μηνών από της ισχύος του παρόντος Νόμου.
  ’ρθρ.3.-Η ισχύς του παρόντος άρχεται από της δημοσιεύσεως αυτού εις την Εφημερίδα της Κυβερνήσεως.








Σελ. 204,042(β)
Τεύχος 1349 Σελ. 72

3.	ΝΟΜΟΣ υπ' αριθ.2532
της 7/11 Νοεμ.1997 (ΦΕΚ Α΄227)
Κύρωση της Σύμβασης των Ηνωμένων Εθνών για τις διεθνείς πωλήσεις κινητών πραγμάτων.
  Με την από 4-18 Φεβρ.1998 ανακοίνωση του Υπ. Εξωτερικών (ΦΕΚ Α΄32) η άνω Σύμβαση των Ηνωμένων Εθνών θα τεθεί σε ισχύ ως προς την χώρα μας την 1η Φεβρουαρίου 1999.


  

  
  
  
  
  
 ΠΙΝΑΚΑΣ ΠΕΡΙΕΧΟΜΕΝΩΝ
 
 
 ΤΟΜΟΣ 7
  
  
  
  
 Α.ΑΣΤΙΚΟΣ ΚΩΔΙΚΑΣ
 
 
  α)Παλαιοί Αστικοί  Κώδικες	Σελ.	5
  β)Αστικός Κώδικας	"	7
  γ)Εισαγωγικός Νόμος Αστικού Κώδικα	"	193
  δ)Πολιτικός Γάμος	"	204,031
  ε)Διάφορα αστικά θέματα	"	204,041



 ΤΟΜΟΣ 7Α
  
  
  
 Β.ΔΙΚΑΙΟ ΤΩΝ ΠΡΟΣΩΠΩΝ
  
  α)Κτήση και απώλεια της Ελληνικής Ιθαγένειας	"	205
  β)Ληξιαρχικές Πράξεις	"	215
  γ)Αστικά Δικαιώματα Αλλοδαπών	"	239
  δ)Υιοθεσία 	"	240,11
  δ)Διεθνείς Συμβάσεις	"	240,41
  
 Γ.ΕΜΠΡΑΓΜΑΤΟ ΔΙΚΑΙΟ
  
  α)Μεταγραφή 	"	241
  β)Θησαυρός	"	245
  γ)Ιδιοκτησία κατ' όροφο	"	247
  δ)Κτηματολόγιο	"	249
  ε)Δικαίωμα Χορτονομής	"	263
  ζ)Αγοραπωλησίες κατοχής	"	265
  η)Απαλλοτρίωση ακινήτων απόντων εργατών θάλασσας	"	277
  θ)Ανώμαλες δικαιοπραξίες Δωδεκανήσου	"	278,11
  ω)Διάφοροι Νόμοι Εμπραγμάτου Δίκαιου	"	278,71




(Μετά τη σελ. 204,042(α) Σελ. Ευρετ. 1
Τεύχος Θ51-Σελ. 3
  
  
 

  
 
 Δ.ΕΜΠΡΑΓΜΑΤΟΣ ΑΣΦΑΛΕΙΑ
  
  α)Υποθήκη 	"	279
  β)Υποθήκη Μηχανικών Εγκαταστάσεων	"	287
  
 Ε.ΠΝΕΥΜΑΤΙΚΗ ΙΔΙΟΚΤΗΣΙΑ
  
  α)Γενικά	"	289
  β)Διεθνείς Συμβάσεις Προστασίας Φιλολογικών και Καλλιτεχνικών Έργων	"	297
  γ)Θεατρικά έργα	"	303
  δ)Προστασία Καλλιτεχνών-Ερμηνευτών	"	306,31
  
 Ζ.ΜΙΣΘΩΣΗ
  
  α)Ενοικιοστάσιο	"	307
  β)Διευκολύνσεις για ανοικοδόμηση	"	332,11
  
 Η.ΔΙΑΦΟΡΕΣ ΕΝΟΧΙΚΕΣ ΣΧΕΣΕΙΣ
  
  α)Ευθύνη από τ' αυτοκίνητα	"	333
  β)Τόκος	"	337
  
 Θ.ΟΙΚΟΓΕΝΕΙΑΚΟ ΔΙΚΑΙΟ
  
  α)Γάμοι Ισραηλιτών	"	341
  β)Γάμοι Δωδεκανήσου	"	343
  γ)Διαζύγιο	"	344,11
  
 Ι.ΚΛΗΡΟΝΟΜΙΚΟ ΔΙΚΑΙΟ
  
  α)Διαθήκη 	"	345
  β)Σχολάζουσες Κληρονομίες	"	347
  γ)Διάφορα θέματα Κληρονομικού Δικαίου	"	361
  
  
  
  
  
  
  
  
  
  
  
  
  
  
  
  
  
  
  
Σελ. Ευρετ. 2
  
  
